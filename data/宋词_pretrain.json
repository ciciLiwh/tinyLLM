[
  {
    "author": "李师中",
    "paragraphs": [
      "子规啼破城楼月。",
      "画船晓载笙歌发。",
      "两岸荔枝红。",
      "万家烟雨中。",
      "佳人相对泣。",
      "泪下罗衣湿。",
      "从此信音稀。",
      "岭南无雁飞。"
    ],
    "rhythmic": "菩萨蛮"
  },
  {
    "author": "蔡挺",
    "paragraphs": [
      "霜天清晓。",
      "望紫塞古垒，寒云衰草。",
      "汗马嘶风，边鸿翻月，垅上铁衣寒早。",
      "剑歌骑曲悲壮，尽道君恩难报。",
      "塞垣乐，尽双鞬锦带，山西年少。",
      "谈笑。",
      "刁斗静。",
      "烽火一把，常送平安耗。",
      "圣主忧边，威灵遐布，骄虏且宽天讨。",
      "岁华向晚愁思，谁念玉关人老。",
      "太平也，且欢娱，不惜金尊频倒。"
    ],
    "rhythmic": "喜迁莺"
  },
  {
    "author": "王益柔",
    "paragraphs": [
      "秋云朔吹晓徘徊。",
      "雪照楼台。",
      "梁王宴召有邹枚。",
      "相如独逞雄才。",
      "明烛薰炉香暖，深劝金杯。",
      "庭前粉艳有寒梅。",
      "一枝昨夜先开。"
    ],
    "rhythmic": "喜长新"
  },
  {
    "author": "韩维",
    "paragraphs": [
      "早岁相期林下，高年同在尊前。",
      "风花绣舞乍晴天。",
      "绿蚁新浮酒面。",
      "身外虚名电转，人间急景梭传。",
      "当筵莫惜听朱弦。",
      "一品归来强健。"
    ],
    "rhythmic": "西江月"
  },
  {
    "author": "韩维",
    "paragraphs": [
      "归雁低空，游蜂趁暖。",
      "凭高目向西云断。",
      "具茨山外夕阳多，展江亭下春波满。",
      "双桂情深，千花明焕。",
      "良辰谁是同游伴。",
      "辛夷花谢早梅开。",
      "应须次第调弦管。"
    ],
    "rhythmic": "踏莎行"
  },
  {
    "author": "韩维",
    "paragraphs": [
      "和风动□。",
      "□□新年□入手。",
      "世事尘□。",
      "□□□情近酒□。",
      "水开湖□。",
      "□□笙歌波面起。",
      "相与排□。",
      "□□□胜特地□。"
    ],
    "rhythmic": "减字木兰花"
  },
  {
    "author": "韩维",
    "paragraphs": [
      "饱食日□□。",
      "□上危亭。",
      "东风昨夜入□□。",
      "□□雪晴云□□，□遍银屏。",
      "回首叹劳生。",
      "□鼎相承。",
      "皇恩早晚□□□。",
      "□□陂边垂钓手，不负幽情。"
    ],
    "rhythmic": "浪淘沙"
  },
  {
    "author": "韩维",
    "paragraphs": [
      "夜来风横雨飞狂，满地闲花衰草。",
      "燕子渐归春悄。",
      "帘幕垂清晓。",
      "天将佳景与闲人，美酒宁嫌华皓。",
      "留取旧时欢笑。",
      "莫共秋光老。"
    ],
    "rhythmic": "胡捣练令・胡捣练"
  },
  {
    "author": "韩维",
    "paragraphs": ["轻云薄雾。", "散作催花雨。"],
    "rhythmic": "失调名"
  },
  {
    "author": "韩维",
    "paragraphs": ["兄弟对举杯。"],
    "rhythmic": "失调名"
  },
  {
    "author": "曾巩",
    "paragraphs": [
      "暮冬天地闭，正柔木冻折，瑞雪飘飞。",
      "对景见南山，岭梅露、几点清雅容姿。",
      "丹染萼、玉缀枝。",
      "又岂是、一阳有私。",
      "大抵是、化工独许，使占却先时。",
      "霜威莫苦凌持。",
      "此花根性，想群卉争知。",
      "贵用在和羹，三春里、不管绿是红非。",
      "攀赏处、宜酒卮。",
      "醉拈嗅、幽香更奇。",
      "倚阑干、仗何人去，嘱羌管休吹。"
    ],
    "rhythmic": "赏南枝"
  },
  {
    "author": "司马光",
    "paragraphs": [
      "渔舟容易入春山。",
      "仙家日月闲。",
      "绮窗纱幌映朱颜。",
      "相逢醉梦间。",
      "松露冷，海霞殷。",
      "匆匆整棹还。",
      "落花寂寂水潺潺。",
      "重寻此路难。"
    ],
    "rhythmic": "阮郎归"
  },
  {
    "author": "司马光",
    "paragraphs": [
      "宝髻松松挽就，铅华淡淡妆成。",
      "青烟翠雾罩轻盈。",
      "飞絮游丝无定。",
      "相见争如不见，有情何似无情。",
      "笙歌散后酒初醒。",
      "深院月斜人静。"
    ],
    "rhythmic": "西江月"
  },
  {
    "author": "司马光",
    "paragraphs": [
      "红日迟迟，虚廊转影，槐阴迤逦西斜。",
      "彩笔工夫，难状晚景烟霞。",
      "蝶尚不知春去，漫绕幽砌寻花。",
      "奈猛风过后，纵有残红，飞向谁家。",
      "始知青鬓无价，叹飘零官路，荏苒年华。",
      "今日笙歌丛里，特地咨嗟。",
      "席上青衫湿透，算感旧、何止琵琶。",
      "怎不教人易老，多少离愁，散在天涯。"
    ],
    "rhythmic": "锦堂春・锦堂春慢"
  },
  {
    "author": "苏氏",
    "paragraphs": [
      "一夜东风穿绣户，融融暖应佳时。",
      "春来何处最先知。",
      "平明堤上柳。",
      "染遍郁金枝。",
      "姊妹嬉游时节近，今朝应怨来迟。",
      "凭谁说与到家期。",
      "玉钗头上胜，留待远人归。"
    ],
    "rhythmic": "临江仙"
  },
  {
    "author": "苏氏",
    "paragraphs": [
      "小阑干，深院宇。",
      "依旧当时别处。",
      "朱户锁，玉楼空。",
      "一帘霜日红。",
      "弄珠江，何处是，望断碧云无际。",
      "凝泪眼，出重城。",
      "隔溪羌笛声。"
    ],
    "rhythmic": "更漏子"
  },
  {
    "author": "苏氏",
    "paragraphs": [
      "星移斗转，玉蟾西下，渐觉东郊向晓。",
      "马嘶人语隔霜林，望千里、长安古道。",
      "珠宫姊妹，相逢方信，别后十分瘦了。",
      "上林归去正花时，争奈向、花前又老。"
    ],
    "rhythmic": "鹊桥仙"
  },
  {
    "author": "苏氏",
    "paragraphs": [
      "孤馆深沈，晓寒天气。",
      "解鞍独自阑干倚。",
      "暗香浮动月黄昏，落梅风送沾衣袂。",
      "待写红笺，凭谁与寄。",
      "先教觅取嬉游地。",
      "到家正是早春时，小桃花下拼沈醉。"
    ],
    "rhythmic": "踏莎行"
  },
  {
    "author": "刘敞",
    "paragraphs": [
      "小山丛桂。",
      "最有留人意。",
      "拂叶攀花无限思。",
      "雨湿浓香满袂。",
      "别来过了秋光。",
      "翠帘昨夜新霜。",
      "多少月宫闲地，姮娥与借微芳。"
    ],
    "rhythmic": "清平乐"
  },
  {
    "author": "刘敞",
    "paragraphs": [
      "蜡炬高高，龙烟细细。",
      "玉楼十二门初闭。",
      "疏帘不卷水晶寒，小屏半掩琉璃翠。",
      "桃叶新声，榴花美味。",
      "南山宾客东山妓。",
      "利名不肯放人闲，忙中偷取工夫醉。"
    ],
    "rhythmic": "踏莎行"
  },
  {
    "author": "王",
    "paragraphs": [
      "忆玉清景，繁盛极当时。",
      "千古事难追。",
      "汉家别庙秋风起，空出奉宸衣。",
      "三山浮海日晖晖。",
      "羽盖共云飞。",
      "灵宫旧是栖真处，还望玉舆归。"
    ],
    "rhythmic": "导引"
  },
  {
    "author": "王",
    "paragraphs": [
      "玉宸朝晚，忽掩赭黄衣。",
      "愁雾锁金扉。",
      "蓬莱待得仙丹至，人世已成非。",
      "龙轩天仗转西畿。",
      "旌旆入云飞。",
      "望陵宫女垂红泪，不见翠舆归。"
    ],
    "rhythmic": "发引"
  },
  {
    "author": "王",
    "paragraphs": [
      "上林春晚，曾是奉宸游。",
      "水殿戏龙舟。",
      "玉箫吹断催仙驭，一去隔千秋。",
      "游人重到曲江头。",
      "事往涕难收。",
      "空馀御幄传觞处，依旧水东流。"
    ],
    "rhythmic": "发引"
  },
  {
    "author": "韩缜",
    "paragraphs": [
      "锁离愁，连绵无际，来时陌上初熏。",
      "绣帏人念远，暗垂珠泪，泣送征轮。",
      "长亭长在眼，更重重、远水孤云。",
      "但望极楼高，尽日目断王孙。",
      "消魂。",
      "池塘别后，曾行处、绿妒轻裙。",
      "恁时携素手，乱花飞絮里，缓步香裀。",
      "朱颜空自改，向年年、芳意长新。",
      "遍绿野，嬉游醉眠，莫负青春。"
    ],
    "rhythmic": "凤箫吟・芳草",
    "tags": ["宋词三百首"]
  },
  {
    "author": "韩缜姬",
    "paragraphs": [
      "香作风光浓著露。",
      "正恁双栖，又遣分飞去。",
      "密诉东君应不许。",
      "泪波一洒奴衷素。"
    ],
    "rhythmic": "蝶恋花"
  },
  {
    "author": "裴湘",
    "paragraphs": [
      "雁塞说并门。",
      "郡枕西汾。",
      "山形高下远相吞。",
      "古寺楼台依碧嶂，烟景遥分。",
      "晋庙锁溪云。",
      "箫鼓仍存。",
      "牛羊斜日自归村。",
      "惟有故城禾黍地，前事消魂。"
    ],
    "rhythmic": "浪淘沙"
  },
  {
    "author": "裴湘",
    "paragraphs": [
      "万国仰神京。",
      "礼乐纵横。",
      "葱葱佳气锁龙城。",
      "日御明堂天子圣，朝会簪缨。",
      "九陌六街平。",
      "万国充盈。",
      "青楼弦管酒如渑。",
      "别有隋堤烟柳暮，千古含情。"
    ],
    "rhythmic": "浪淘沙"
  },
  {
    "author": "阮逸女",
    "paragraphs": [
      "仙苑春浓，小桃开，枝枝已堪攀折。",
      "乍雨乍晴，轻暖轻寒，渐近赏花时节。",
      "柳摇台榭东风软，帘栊静、幽禽调舌。",
      "断魂远、闲寻翠径，顿成愁结。",
      "此恨无人共说。",
      "还立尽黄昏，寸心空切。",
      "强整绣衾，独掩朱扉，簟枕为谁铺设。",
      "夜长更漏传声远，纱窗映、银缸明灭。",
      "梦回处，梅梢半笼淡月。"
    ],
    "rhythmic": "花心动"
  },
  {
    "author": "滕甫",
    "paragraphs": [
      "叶底无风池面静。",
      "掬水佳人，拍破青铜镜。",
      "残月朦胧花弄影。",
      "新梳斜插乌云鬓。",
      "拍索闷怀添酒兴。",
      "旋撷园蔬，随分成盘饤。",
      "说与翠微休急性。",
      "功名富贵皆前定。"
    ],
    "rhythmic": "蝶恋花"
  },
  {
    "author": "滕甫",
    "paragraphs": [
      "昼永无人深院静。",
      "一枕春醒，犹未忺临镜。",
      "帘卷新蟾光射影。",
      "速忙掠起蓬松鬓。",
      "对景沈吟嗟没兴。",
      "薄幸不来，空把杯盘饤。",
      "休道妇人多水性。",
      "今宵独自言无定。"
    ],
    "rhythmic": "蝶恋花"
  },
  {
    "author": "王安石",
    "paragraphs": [
      "登临送目。",
      "正故国晚秋，天气初肃。",
      "千里澄江似练，翠峰如簇。",
      "归帆去棹残阳里，背西风、酒旗斜矗。",
      "彩舟云淡，星河鹭起，画图难足。",
      "念往昔、繁华竞逐。",
      "叹门外楼头，悲恨相续。",
      "千古凭高，对此漫嗟荣辱。",
      "六朝旧事随流水，但寒烟、芳草凝绿。",
      "至今商女，时时犹唱，后庭遗曲。"
    ],
    "rhythmic": "桂枝香",
    "tags": ["宋词三百首"]
  },
  {
    "author": "王安石",
    "paragraphs": [
      "折得一枝香在手。",
      "人间应未有。",
      "疑是经春雪未消。",
      "今日是何朝。"
    ],
    "rhythmic": "甘露歌"
  },
  {
    "author": "王安石",
    "paragraphs": [
      "尽日含毫难比兴。",
      "都无色可并。",
      "万里晴天何处来。",
      "真是屑琼瑰。"
    ],
    "rhythmic": "甘露歌"
  },
  {
    "author": "王安石",
    "paragraphs": [
      "天寒日暮山谷里。",
      "的砾愁成水。",
      "池上渐多枝上稀。",
      "唯有故人知。"
    ],
    "rhythmic": "甘露歌"
  },
  {
    "author": "王安石",
    "paragraphs": [
      "数家茅屋闲临水。",
      "单衫短帽垂杨里。",
      "今日是何朝。",
      "看予度石桥。",
      "梢梢新月偃。",
      "午醉醒来晚。",
      "何物最关情。",
      "黄鹂三两声。"
    ],
    "rhythmic": "菩萨蛮"
  },
  {
    "author": "王安石",
    "paragraphs": [
      "灯火已收正月半。",
      "山南山北花撩乱。",
      "闻说洊亭新水漫。",
      "骑款段。",
      "穿云入坞寻游伴。",
      "却拂僧床褰素幔。",
      "千岩万壑春风暖。",
      "一弄松声悲急管。",
      "吹梦断。",
      "西看窗日犹嫌短。"
    ],
    "rhythmic": "渔家傲"
  },
  {
    "author": "王安石",
    "paragraphs": [
      "平岸小桥千嶂抱。",
      "柔蓝一水萦花草。",
      "茅屋数间窗窈窕。",
      "尘不到。",
      "时时自有春风扫。",
      "午枕觉来闻语鸟。",
      "敧眠似听朝鸡早。",
      "忽忆故人今总老。",
      "贪梦好。",
      "茫然忘了邯郸道。"
    ],
    "rhythmic": "渔家傲"
  },
  {
    "author": "王安石",
    "paragraphs": [
      "孜孜矻矻。",
      "向无明里、强作窠窟。",
      "浮名浮利何济，堪留恋处，轮回仓猝。",
      "幸有明空妙觉，可弹指超出。",
      "缘底事、抛了全潮，认一浮沤作瀛渤。",
      "本源自性天真佛。",
      "祗些些、妄想中埋没。",
      "贪他眼花阳艳，谁信道、本来无物。",
      "一旦茫然，终被阎罗老子相屈。",
      "便纵有、千种机筹，怎免伊唐突。"
    ],
    "rhythmic": "雨霖铃"
  },
  {
    "author": "王安石",
    "paragraphs": [
      "云垂平野。",
      "掩映竹篱茅舍。",
      "阒寂幽居实潇洒。",
      "是处绿娇红冶。",
      "丈夫运用堂堂。",
      "且莫五角六张。",
      "若有一卮芳酒，逍遥自在无妨。"
    ],
    "rhythmic": "清平乐"
  },
  {
    "author": "王安石",
    "paragraphs": [
      "百亩中庭半是苔。",
      "门前白道水萦回。",
      "爱闲能有几人来。",
      "小院回廊春寂寂，山桃溪杏两三栽。",
      "为谁零落为谁开。"
    ],
    "rhythmic": "浣溪沙"
  },
  {
    "author": "王安石",
    "paragraphs": [
      "常时黄色见眉间。",
      "松桂我同攀。",
      "每言天上辛苦，不肯饵金丹。",
      "怜水静，爱云闲。",
      "便忘还。",
      "高歌一曲，岩谷迤逦，宛似商山。"
    ],
    "rhythmic": "诉衷情"
  },
  {
    "author": "王安石",
    "paragraphs": [
      "练巾藜杖白云间。",
      "有兴即跻攀。",
      "追思往昔如梦，华毂也曾丹。",
      "尘自扰，性长闲。",
      "更无还。",
      "达如周召，穷似丘轲，祗个山山。"
    ],
    "rhythmic": "诉衷情"
  },
  {
    "author": "王安石",
    "paragraphs": [
      "茫然不肯住林间。",
      "有处即追攀。",
      "将他死语图度，怎得离真丹。",
      "浆水价，匹如闲。",
      "也须还。",
      "何如直截，踢倒军持，赢取沩山。"
    ],
    "rhythmic": "诉衷情"
  },
  {
    "author": "王安石",
    "paragraphs": [
      "营巢燕子逞翱翔。",
      "微志在雕梁。",
      "碧云举翮千里，其奈有鸾皇。",
      "临济处，德山行。",
      "果承当。",
      "自时降住，一切天魔，扫地焚香。"
    ],
    "rhythmic": "诉衷情"
  },
  {
    "author": "王安石",
    "paragraphs": [
      "莫言普化祗颠狂。",
      "真解作津梁。",
      "蓦然打个筋斗，直跳过羲皇。",
      "临济处，德山行。",
      "果承当。",
      "将他建立，认作心诚，也是寻香。"
    ],
    "rhythmic": "诉衷情"
  },
  {
    "author": "王安石",
    "paragraphs": [
      "嗟见世间人。",
      "但有纤毫即是尘。",
      "不住旧时无相貌，沈沦。",
      "祗为从来认识神。",
      "作麽有疏亲。",
      "我自降魔转法轮。",
      "不是摄心除妄想，求真。",
      "幻化空身即法身。"
    ],
    "rhythmic": "南乡子"
  },
  {
    "author": "王安石",
    "paragraphs": [
      "自古帝王州。",
      "郁郁葱葱佳气浮。",
      "四百年来成一梦，堪愁。",
      "晋代衣冠成古丘。",
      "绕水恣行游。",
      "上尽层城更上楼。",
      "往事悠悠君莫问，回头。",
      "槛外长江空自流。"
    ],
    "rhythmic": "南乡子",
    "tags": ["长江"]
  },
  {
    "author": "王安石",
    "paragraphs": [
      "伊吕两衰翁。",
      "历遍穷通。",
      "一为钓叟一耕佣。",
      "若使当时身不遇，老了英雄。",
      "汤武偶相逢。",
      "风虎云龙。",
      "兴王祗在笑谈中。",
      "直至如今千载后，谁与争功。"
    ],
    "rhythmic": "浪淘沙令"
  },
  {
    "author": "王安石",
    "paragraphs": [
      "归依众，梵行四威仪。",
      "愿我遍游诸佛土。",
      "十方贤圣不相离。",
      "永灭世间痴。"
    ],
    "rhythmic": "望江南・忆江南"
  },
  {
    "author": "王安石",
    "paragraphs": [
      "归依法，法法不思议。",
      "愿我六根常寂静，心如宝月映琉璃。",
      "了法更无疑。"
    ],
    "rhythmic": "望江南・忆江南"
  },
  {
    "author": "王安石",
    "paragraphs": [
      "归依佛，弹指越三祗。",
      "愿我速登无上觉，还如佛坐道场时。",
      "能智又能悲。"
    ],
    "rhythmic": "望江南・忆江南"
  },
  {
    "author": "王安石",
    "paragraphs": [
      "三界里，有取总灾危。",
      "普愿众生同我愿，能於空有善思惟。",
      "三宝共住持。"
    ],
    "rhythmic": "望江南・忆江南"
  },
  {
    "author": "王安石",
    "paragraphs": [
      "梅好惟嫌淡伫，天教薄与胭脂。",
      "真妃初出华清池。",
      "酒入琼姬半醉。",
      "东阁诗情易动，高楼玉管休吹。",
      "北人浑作杏花疑。",
      "惟有青枝不似。"
    ],
    "rhythmic": "西江月"
  },
  {
    "author": "王安石",
    "paragraphs": [
      "隔岸桃花红未半。",
      "枝头已有蜂儿乱。",
      "惆怅武陵人不管。",
      "清梦断。",
      "亭亭伫立春宵短。"
    ],
    "rhythmic": "渔家傲"
  },
  {
    "author": "王安石",
    "paragraphs": [
      "留春不住。",
      "费尽莺儿语。",
      "满地残红宫锦污。",
      "昨夜南园风雨。",
      "小怜初上琵琶。",
      "晓来思绕天涯。",
      "不肯画堂朱户，春风自在杨花。"
    ],
    "rhythmic": "清平乐",
    "tags": ["宋词三百首"]
  },
  {
    "author": "王安石",
    "paragraphs": [
      "雨打江南树。",
      "一夜花开无数。",
      "绿叶渐成阴，下有游人归路。",
      "与君相逢处。",
      "不道春将暮。",
      "把酒祝东风，且莫恁、匆匆去。"
    ],
    "rhythmic": "生查子"
  },
  {
    "author": "王安石",
    "paragraphs": [
      "春又老。",
      "南陌酒香梅小。",
      "遍地落花浑不扫。",
      "梦回情意悄。",
      "红笺寄与添烦恼。",
      "细写相思多少。",
      "醉后几行书字小。",
      "泪痕都搵了。"
    ],
    "rhythmic": "谒金门"
  },
  {
    "author": "王安石",
    "paragraphs": [
      "海棠乱发皆临水。",
      "君知此处花何似。",
      "凉月白纷纷。",
      "香风隔岸闻。",
      "啭枝黄鸟近。",
      "隔岸声相应。",
      "随意坐莓苔。",
      "飘零酒一杯。"
    ],
    "rhythmic": "菩萨蛮"
  },
  {
    "author": "王安石",
    "paragraphs": [
      "别馆寒砧，孤城画角。",
      "一派秋声入寥廓。",
      "东归燕从海上去，南来雁向沙头落。",
      "楚台风，庾楼月，宛如昨。",
      "无奈被些名利缚。",
      "无奈被他情担阁。",
      "可惜风流总闲却。",
      "当初漫留华表语，而今误我秦楼约。",
      "梦阑时，酒醒后，思量著。"
    ],
    "rhythmic": "千秋岁引",
    "tags": ["宋词三百首"]
  },
  {
    "author": "吴氏1",
    "paragraphs": ["待得明年重把酒。", "携手。", "那知无雨又无风。"],
    "rhythmic": "定风波"
  },
  {
    "author": "吴师孟",
    "paragraphs": [
      "锦里阳和，看万木凋时，早梅独秀。",
      "珍馆琼楼畔，正降跗初吐，秾华将茂。",
      "国艳天葩，真澹伫、雪肌清瘦。",
      "似广寒宫，铅华未御，自然妆就。",
      "凝睇倚朱阑，喷清香暗度，易袭襟袖。",
      "好与花为主，宜秉烛、频观泛湘酎。",
      "莫待南枝，随乐府、新声吹后。",
      "对赏心人，良辰好景，须信难偶。"
    ],
    "rhythmic": "蜡梅香"
  },
  {
    "author": "俞紫芝",
    "paragraphs": [
      "钓鱼船上谢三郎。",
      "双鬓已苍苍。",
      "蓑衣未必清贵，不肯换金章。",
      "汀草畔，浦花旁。",
      "静鸣榔。",
      "自来好个，渔父家风，一片潇湘。"
    ],
    "rhythmic": "阮郎归"
  },
  {
    "author": "俞紫芝",
    "paragraphs": [
      "弄水亭前千万景，登临不忍空回。",
      "水轻墨澹写蓬莱。",
      "莫教世眼，容易洗尘埃。",
      "收去雨昏都不见，展时还似云开。",
      "先生高趣更多才。",
      "人人尽道，小杜却重来。"
    ],
    "rhythmic": "临江仙"
  },
  {
    "author": "俞紫芝",
    "paragraphs": [
      "地锺灵，天应瑞。",
      "簇簇香苞、团作真珠蕊。",
      "玉宇瑶台分十二。",
      "要伴姮娥，月里双双睡。",
      "月如花，花似月。",
      "花月生香，添此真奇异。",
      "不许扬州夸间气。",
      "昨夜春风，唤醒琼琼醉。"
    ],
    "rhythmic": "苏幕遮"
  },
  {
    "author": "郑獬",
    "paragraphs": ["玉环妾意无渝。", "问君心、朝槿何如。"],
    "rhythmic": "失调名"
  },
  {
    "author": "郑獬",
    "paragraphs": [
      "江上探春回，正值早梅时节。",
      "两行小槽双凤，按凉州初彻。",
      "谢娘扶下绣鞍来，红靴踏残雪。",
      "归去不须银烛，有山头明月。"
    ],
    "rhythmic": "好事近"
  },
  {
    "author": "郑獬",
    "paragraphs": [
      "把酒对江梅，花小未禁风力。",
      "何计不教零落，为青春留得。",
      "故人莫问在天涯，尊前苦相忆。",
      "好把素香收取，寄江南消息。"
    ],
    "rhythmic": "好事近"
  },
  {
    "author": "强至",
    "paragraphs": [
      "雪月照梅溪畔路。",
      "幽姿背立无言语。",
      "冷浸瘦枝清浅处。",
      "香暗度。",
      "妆成处士横斜句。",
      "浑似玉人常淡伫。",
      "菱花相对盈清楚。",
      "谁解小图先画取。",
      "天欲曙。",
      "恐随月色云间去。"
    ],
    "rhythmic": "渔家傲"
  },
  {
    "author": "沈注",
    "paragraphs": [
      "竹阁云深，巢虚人阒。",
      "几年湖上音尘寂。",
      "风流今有使君家，月明夜夜闻双笛。"
    ],
    "rhythmic": "踏莎行"
  },
  {
    "author": "蒲宗孟",
    "paragraphs": [
      "一阳初起。",
      "暖力未胜寒气。",
      "堪赏素华长独秀，不并开红抽紫。",
      "青帝只应怜洁白，不使雷同众卉。",
      "淡然难比。",
      "粉蝶岂知芳蕊。",
      "半夜卷帘如乍失，只在银蟾影里。",
      "残雪枝头君认取，自有清香旖旎。"
    ],
    "rhythmic": "望梅花"
  },
  {
    "author": "陈汝羲",
    "paragraphs": [
      "纤纤素手。",
      "盘里醉花新点就。",
      "对叶双心。",
      "别有东风意思深。",
      "琼沾粉缀。",
      "消得玉堂留客醉。",
      "试嗅清芳。",
      "别有红罗巧袖香。"
    ],
    "rhythmic": "减字木兰花"
  },
  {
    "author": "汪辅之",
    "paragraphs": [
      "晚绿寒红。",
      "芳意匆匆。",
      "惜年华、今与谁同。",
      "碧云零落，数字宾鸿。",
      "看渚莲凋，宫扇旧，怨秋风。",
      "流波坠叶，佳期何在，想天教、离恨无穷。",
      "试将前事，闲倚梧桐。",
      "有销魂处，明月夜，锦屏空。"
    ],
    "rhythmic": "行香子"
  },
  {
    "author": "范纯仁",
    "paragraphs": [
      "腊后春前暖律催。",
      "日和风软欲开梅。",
      "公方结客寻佳景，我亦忘形趁酒杯。",
      "添歌管，续尊罍。",
      "更阑烛短未能回。",
      "清欢莫待相期约，乘兴来时便可来。"
    ],
    "rhythmic": "鹧鸪天"
  },
  {
    "author": "张才翁",
    "paragraphs": [
      "万缕青青，初眠官柳，向人犹未成阴。",
      "据雕鞍马上，拥鼻微吟。",
      "远宦情怀谁问，空嗟壮志销沈。",
      "正好花时节，山城留滞、忍负归心。",
      "别离万里，飘蓬无定，谁念会合难凭。",
      "相聚里，休辞金盏，酒浅还深。",
      "欲把春愁抖擞，春愁转更难禁。",
      "乱山高处，凭阑垂袖，聊寄登临。"
    ],
    "rhythmic": "雨中花・夜行船"
  },
  {
    "author": "寿涯禅师",
    "paragraphs": [
      "深愿弘慈无缝罅。",
      "乘时走入众生界。",
      "窈窕丰姿都没赛。",
      "提鱼卖。",
      "堪笑马郎来纳败。",
      "清冷露湿金襽坏。",
      "茜裙不把珠缨盖。",
      "特地掀来呈捏怪。",
      "牵人爱。",
      "还尽许多菩萨债。"
    ],
    "rhythmic": "渔家傲"
  },
  {
    "author": "章",
    "paragraphs": [
      "燕忙莺懒花残，正堤上、柳花飘坠。",
      "轻飞点画青林，谁道全无才思。",
      "闲趁游丝，静临深院，日长门闭。",
      "傍珠帘散漫，垂垂欲下，依前被，风扶起。",
      "兰帐玉人睡觉，怪春衣、雪粘琼缀。",
      "绣床旋满，香球无数，才圆却碎。",
      "时见蜂儿，仰粘轻粉，鱼吹池水。",
      "望章台路杳，金鞍游荡，有盈盈泪。"
    ],
    "rhythmic": "水龙吟"
  },
  {
    "author": "章",
    "paragraphs": [
      "帘移碎影，香褪衣襟。",
      "旧家庭院嫩苔侵。",
      "东风过尽，暮云锁，绿窗深。",
      "怕对人、闲枕剩衾。",
      "楼底轻阴。",
      "春信断，怯登临。",
      "断肠魂梦两沈沈。",
      "花飞水远，便从今。",
      "莫追寻。",
      "又怎禁、蓦地上心。"
    ],
    "rhythmic": "声声令・胜胜令"
  },
  {
    "author": "徐积",
    "paragraphs": [
      "水曲山隈四五家。",
      "夕阳烟火隔芦花。",
      "渔唱歇，醉眠斜。",
      "纶竿蓑笠是生涯。"
    ],
    "rhythmic": "渔父乐・渔歌子"
  },
  {
    "author": "徐积",
    "paragraphs": [
      "见说红尘罩九衢。",
      "贪名逐利各区区。",
      "论得失，问荣枯。",
      "争似侬家占五湖。"
    ],
    "rhythmic": "渔父乐・渔歌子"
  },
  {
    "author": "徐积",
    "paragraphs": [
      "讨得渔竿买得船。",
      "归休何必待高年。",
      "深浪里，乱云边。",
      "只有逍遥是水仙。"
    ],
    "rhythmic": "渔父乐・渔歌子"
  },
  {
    "author": "徐积",
    "paragraphs": [
      "饱则高歌醉即眠。",
      "只知头白不知年。",
      "江绕屋，水随船。",
      "买得风光不著钱。"
    ],
    "rhythmic": "渔父乐・渔歌子"
  },
  {
    "author": "徐积",
    "paragraphs": [
      "管得江湖占得山。",
      "白云同散学云闲。",
      "清旦出，夕阳还。",
      "不知身在画屏间。"
    ],
    "rhythmic": "渔父乐・渔歌子"
  },
  {
    "author": "徐积",
    "paragraphs": [
      "一酌村醪一曲歌。",
      "回看尘世足风波。",
      "忧患大，是非多。",
      "纵得荣华有几何。"
    ],
    "rhythmic": "渔父乐・渔歌子"
  },
  {
    "author": "沈括",
    "paragraphs": [
      "鹳鹊楼头日暖，蓬莱殿里花香。",
      "草绿烟迷步辇，天高日近龙床。"
    ],
    "rhythmic": "开元乐・三台"
  },
  {
    "author": "沈括",
    "paragraphs": [
      "楼上正临宫外，人间不见仙家。",
      "寒食轻烟薄雾，满城明月梨花。"
    ],
    "rhythmic": "开元乐・三台"
  },
  {
    "author": "沈括",
    "paragraphs": [
      "按舞骊山影里，回銮渭水光中。",
      "玉笛一天明月，翠华满陌东风。"
    ],
    "rhythmic": "开元乐・三台"
  },
  {
    "author": "沈括",
    "paragraphs": [
      "殿后春旗簇仗，楼前御队穿花。",
      "一片红云闹处，外人遥认官家。"
    ],
    "rhythmic": "开元乐・三台"
  },
  {
    "author": "范宽之",
    "paragraphs": ["谢娘栀子，贾妃萸佩。"],
    "rhythmic": "失调名"
  },
  {
    "author": "方资",
    "paragraphs": [
      "生逢垂拱。",
      "不识干戈免田陇。",
      "士林书圃终年，庸非天宠。",
      "才初闒茸。",
      "老去支离何用。",
      "浩然归弄。",
      "似黄鹤、秋风相送。",
      "尘事塞翁心，浮世庄生梦。",
      "漾舟遥指烟波，群山森动。",
      "神闲意耸。",
      "回首利鞿名鞚。",
      "此情谁共。",
      "问几斛、淋浪春瓮。"
    ],
    "rhythmic": "黄鹤引"
  },
  {
    "author": "王安国",
    "paragraphs": [
      "秋气微凉，梦回明月穿帘幕。",
      "井梧萧索。",
      "正绕南枝鹊。",
      "宝瑟尘生，金雁空零落。",
      "情无托。",
      "鬓云慵掠。",
      "不似君恩薄。"
    ],
    "rhythmic": "点绛唇"
  },
  {
    "author": "王安国",
    "paragraphs": [
      "留春不住。",
      "费尽莺儿语。",
      "满地残红宫锦污。",
      "昨夜南园风雨。",
      "小怜初上琵琶。",
      "晓来思绕天涯。",
      "不肯画堂朱户，春风自在梨花。"
    ],
    "rhythmic": "清平乐",
    "tags": ["宋词三百首"]
  },
  {
    "author": "王安国",
    "paragraphs": [
      "画桥流水。",
      "雨湿落红飞不起。",
      "月破黄昏。",
      "帘里馀香马上闻。",
      "徘徊不语。",
      "今夜梦魂何处去。",
      "不似垂杨。",
      "犹解飞花入洞房。"
    ],
    "rhythmic": "减字木兰花"
  },
  {
    "author": "孙洙",
    "paragraphs": [
      "楼头上有三冬鼓。",
      "何须抵死催人去。",
      "上马苦匆匆。",
      "琵琶曲未终。",
      "回头肠断处。",
      "却更廉纤雨。",
      "漫道玉为堂。",
      "玉堂今夜长。"
    ],
    "rhythmic": "菩萨蛮"
  },
  {
    "author": "孙洙",
    "paragraphs": [
      "怅望浮生急景，凄凉宝瑟馀音。",
      "楚客多情偏怨别，碧山远水登临。",
      "目送连天衰草，夜阑几处疏砧。",
      "黄叶无风自落，秋云不雨长阴。",
      "天若有情天亦老，摇摇幽恨难禁。",
      "惆怅旧欢如梦，觉来无处追寻。"
    ],
    "rhythmic": "河满子"
  },
  {
    "author": "李清臣",
    "paragraphs": [
      "杨花落。",
      "燕子穿朱阁。",
      "苦恨春醪如水薄。",
      "闲愁无处著。",
      "去年今日王陵舍，鼓角秋风。",
      "千岁辽东。",
      "回首人间万事空。"
    ],
    "rhythmic": "失调名"
  },
  {
    "author": "韦骧",
    "paragraphs": [
      "人生可意。",
      "祗说功名贪富贵。",
      "遇景开怀。",
      "且尽生前有限杯。",
      "韶华几许。",
      "鹈鴂声残无觅处。",
      "莫自因循。",
      "一片花飞减却春。"
    ],
    "rhythmic": "减字木兰花"
  },
  {
    "author": "韦骧",
    "paragraphs": [
      "金貂贳酒。",
      "乐事可为须趁手。",
      "且醉青春。",
      "白发何曾饶贵人。",
      "凤笙鼍鼓。",
      "况是桃花落红雨。",
      "莫诉觥筹。",
      "炊熟黄粱一梦休。"
    ],
    "rhythmic": "减字木兰花"
  },
  {
    "author": "韦骧",
    "paragraphs": [
      "鸾坡凤沼。",
      "轩冕傥来何足道。",
      "存养天真。",
      "安用浮名绊此身。",
      "劳生逸老。",
      "摆脱纷华须是早。",
      "解绶眠云。",
      "林下何曾见一人。"
    ],
    "rhythmic": "减字木兰花"
  },
  {
    "author": "韦骧",
    "paragraphs": [
      "危楼引望。",
      "天气犹寒花未放。",
      "远思悠悠。",
      "芳草何年恨即休。",
      "仙踪何处。",
      "此去蓬山多少路。",
      "春霭腾腾。",
      "更在瑶台十二层。"
    ],
    "rhythmic": "减字木兰花"
  },
  {
    "author": "韦骧",
    "paragraphs": [
      "帝城春媚。",
      "绿柳参天花照地。",
      "共乐升平。",
      "处处楼台歌板声。",
      "香轮玉镫。",
      "驰骤芳郊争选胜。",
      "妙舞轻讴。",
      "扰乱春风卒未休。"
    ],
    "rhythmic": "减字木兰花"
  },
  {
    "author": "韦骧",
    "paragraphs": [
      "琼杯且尽清歌送。",
      "人生离合真如梦。",
      "瞬息又春归。",
      "回头光景非。",
      "香喷金兽暖。",
      "欢意愁更短。",
      "白发不须量。",
      "从教千丈长。"
    ],
    "rhythmic": "菩萨蛮"
  },
  {
    "author": "韦骧",
    "paragraphs": [
      "岁华将暮，寒林萧索，极目冻云垂地。",
      "官梅忽见一枝芳，便顿觉、新春情味。",
      "小筵开处，歌喉清婉，舞态蹁跹争媚。",
      "沈腰潘鬓两休论，共举白、何须惜醉。"
    ],
    "rhythmic": "鹊桥仙"
  },
  {
    "author": "韦骧",
    "paragraphs": [
      "雕阑香砌。",
      "红紫妖韶何足计。",
      "争似幽芳。",
      "几朵先春蘸碧塘。",
      "玉盘金盏。",
      "谁谓花神情有限。",
      "绰约仙姿。",
      "仿佛江皋解佩时。"
    ],
    "rhythmic": "减字木兰花"
  },
  {
    "author": "韦骧",
    "paragraphs": [
      "冷艳幽香奇绝。",
      "粉金裁雪。",
      "无端又欲恨春风，恨不解、千千结。",
      "曲槛小池清切。",
      "倚烟笼月。",
      "佳人纤手傍柔条，似不忍、轻攀折。"
    ],
    "rhythmic": "洛阳春・一落萦"
  },
  {
    "author": "韦骧",
    "paragraphs": [
      "漏新春消耗，柳眼微青，素梅犹小。",
      "帘幕轻寒，引炉烟袅袅。",
      "凤管雍容，雁筝清切，对绮筵呈妙。",
      "此际欢虞，门庭自有，辉光荣耀。",
      "庆事难逢，世间须信，八十遐龄，古来稀少。",
      "况偶佳辰，是桑弧曾表。",
      "满奉金觥，暂停牙板，听雅歌精祷。",
      "惟愿增高，龟年鹤算，鸿恩紫诏。"
    ],
    "rhythmic": "醉蓬莱"
  },
  {
    "author": "韦骧",
    "paragraphs": [
      "林叶阴浓，海云峰耸，夏景渐分。",
      "称画堂开宴，雍雍笑语，高年耆德，初弄君恩。",
      "汉相家声，一经传训，赏典今朝归庆门。",
      "清和昼，见香飘百和，乐按长春。",
      "休论。",
      "万事纷纭。",
      "算寿考、乡闾能几人。",
      "况凤书才降，龟龄正永，莫辞金盏，一醉醺醺。",
      "萱草忘忧，榴花含笑，庭院风光如再新。",
      "成欢颂，愿齐坚桧柏，频奉丝纶。"
    ],
    "rhythmic": "沁园春"
  },
  {
    "author": "圆禅师",
    "paragraphs": [
      "本是潇湘一钓客。",
      "自东自西自南北。",
      "只把孤舟为屋宅。",
      "无宽窄。",
      "幕天席地人难测。",
      "顷闻四海停戈革。",
      "金门懒去投书册。",
      "时向滩头歌月白。",
      "真高格。",
      "浮名浮利谁拘得。"
    ],
    "rhythmic": "渔家傲"
  },
  {
    "author": "则禅师",
    "paragraphs": [
      "咄这牛儿，身强力健，几人能解牵骑。",
      "为贪原上，嫩草绿离离。",
      "只管寻芳逐翠，奔驰后、不顾倾危。",
      "争知道，山遥水远，回首到家迟。",
      "牧童，今有智，长绳牢把，短杖高提。",
      "入泥入水，终是不生疲。",
      "直待心调步稳，青松下、孤笛横吹。",
      "当归去，人牛不见，正是月明时。"
    ],
    "rhythmic": "满庭芳"
  },
  {
    "author": "陈偕",
    "paragraphs": [
      "芰荷风、涤面恰麦秋，应倒著春衣。",
      "渡晓溪云湿，日流尘脚，露滉蛛丝。",
      "调翼受风雏燕，弱不解争泥。",
      "衬琅玕锦院，竹外蔷薇。",
      "立久阑干凭暖，看行鱼吹沫，波晕平池。",
      "藓痕斑础石，渐雨熟梅时。",
      "傍短篱、成团粉蝶，掠野花、相逐□高低。",
      "忘言处，徽弦乍拂，流水先知。"
    ],
    "rhythmic": "八声甘州"
  },
  {
    "author": "陈偕",
    "paragraphs": [
      "岚影浮春，云容阁雨，澄泓碧展玻璃。",
      "高低楼观，窗户舞涟漪。",
      "别有轻盈水面，清讴起、舟叶如飞。",
      "沙堤上，垂鞭信马，柳重绿交枝。",
      "渐残红倒影，金波潋滟，弦管催归。",
      "看飘香陈粉，满路扶携。",
      "不尽湖边风月，孤山下、猿鸟须知。",
      "东风里、年年此水，贮尽是和非。"
    ],
    "rhythmic": "满庭芳"
  },
  {
    "author": "陈偕",
    "paragraphs": [
      "榆荚抛钱，桃英胎子，杨花已送春归。",
      "未成萍叶，水面绿纹肥。",
      "沙暖溪禽行哺，忘机处、雏母相随。",
      "重帘静，铜壶昼歇，声度竹间棋。",
      "人生如意少，乐随春减，恨为情离。",
      "怕牵愁勾怨，渐近金徽。",
      "浮世更相代谢，江头明月，渡口斜晖。",
      "关情处，摩挲钓石，莫遣上苔衣。"
    ],
    "rhythmic": "满庭芳"
  },
  {
    "author": "晏几道",
    "paragraphs": [
      "斗草阶前初见，穿针楼上曾逢。",
      "罗裙香露玉钗风。",
      "靓妆眉沁绿，羞脸粉生红。",
      "流水便随春远，行云终与谁同。",
      "酒醒长恨锦屏空。",
      "相寻梦里路，飞雨落花中。"
    ],
    "rhythmic": "临江仙"
  },
  {
    "author": "晏几道",
    "paragraphs": [
      "身外闲愁空满，眼中欢事常稀。",
      "明年应赋送君诗。",
      "细从今夜数，相会几多时。",
      "浅酒欲邀谁劝，深情惟有君知。",
      "东溪春近好同归。",
      "柳垂江上影，梅谢雪中枝。"
    ],
    "rhythmic": "临江仙"
  },
  {
    "author": "晏几道",
    "paragraphs": [
      "淡水三年欢意，危弦几夜离情。",
      "晓霜红叶舞归程。",
      "客情今古道，秋梦短长亭。",
      "渌酒尊前清泪，阳关叠里离声。",
      "少陵诗思旧才名。",
      "云鸿相约处，烟雾九重城。"
    ],
    "rhythmic": "临江仙"
  },
  {
    "author": "晏几道",
    "paragraphs": [
      "浅浅馀寒春半，雪消蕙草初长。",
      "烟迷柳岸旧池塘。",
      "风吹梅蕊闹，雨细杏花香。",
      "月堕枝头欢意，从前虚梦高唐，觉来何处放思量。",
      "如今不是梦，真个到伊行。"
    ],
    "rhythmic": "临江仙"
  },
  {
    "author": "晏几道",
    "paragraphs": [
      "长爱碧阑干影，芙蓉秋水开时。",
      "脸红凝露学娇啼。",
      "霞觞熏冷艳，云髻袅纤枝。",
      "烟雨依前时候，霜丛如旧芳菲。",
      "与谁同醉采香归。",
      "去年花下客，今似蝶分飞。"
    ],
    "rhythmic": "临江仙"
  },
  {
    "author": "晏几道",
    "paragraphs": [
      "旖旎仙花解语，轻盈春柳能眠。",
      "玉楼深处绮窗前。",
      "梦回芳草夜，歌罢落梅天。",
      "沈水浓熏绣被，流霞浅酌金船。",
      "绿娇红小正堪怜。",
      "莫如云易散，须似月频圆。"
    ],
    "rhythmic": "临江仙"
  },
  {
    "author": "晏几道",
    "paragraphs": [
      "梦后楼台高锁，酒醒帘幕低垂。",
      "去年春恨却来时。",
      "落花人独立，微雨燕双飞。",
      "记得小苹初见，两重心字罗衣。",
      "琵琶弦上说相思。",
      "当时明月在，曾照彩云归。"
    ],
    "rhythmic": "临江仙",
    "tags": ["宋词三百首"]
  },
  {
    "author": "晏几道",
    "paragraphs": [
      "东野亡来无丽句，于君去后少交亲。",
      "追思往事好沾巾。",
      "白头王建在，犹见咏诗人。",
      "学道深山空自老，留名千载不干身。",
      "酒筵歌席莫辞频。",
      "争如南陌上，占取一年春。"
    ],
    "rhythmic": "临江仙"
  },
  {
    "author": "晏几道",
    "paragraphs": [
      "卷絮风头寒欲尽。",
      "坠粉飘红，日日香成阵。",
      "新酒又添残酒困。",
      "今春不减前春恨。",
      "蝶去莺飞无处问。",
      "隔水高楼，望断双鱼信。",
      "恼乱层波横一寸。",
      "斜阳只与黄昏近。"
    ],
    "rhythmic": "蝶恋花",
    "tags": ["宋词三百首"]
  },
  {
    "author": "晏几道",
    "paragraphs": [
      "初拈霜纨生怅望。",
      "隔叶莺声，似学秦娥唱。",
      "午睡醒来慵一饷。",
      "双纹翠簟铺寒浪。",
      "雨罢苹风吹碧涨。",
      "脉脉荷花，泪脸红相向。",
      "斜贴绿云新月上。",
      "弯环正是愁眉样。"
    ],
    "rhythmic": "蝶恋花"
  },
  {
    "author": "晏几道",
    "paragraphs": [
      "庭院碧苔红叶遍。",
      "金菊开时，已近重阳宴。",
      "日日露荷凋绿扇。",
      "粉塘烟水澄如练。",
      "试倚凉风醒酒面。",
      "雁字来时，恰向层楼见。",
      "几点护霜云影转。",
      "谁家芦管吹秋怨。"
    ],
    "rhythmic": "蝶恋花"
  },
  {
    "author": "晏几道",
    "paragraphs": [
      "喜鹊桥成催凤驾。",
      "天为欢迟，乞与初凉夜。",
      "乞巧双蛾加意画。",
      "玉钩斜傍西南挂。",
      "分钿擘钗凉叶下。",
      "香袖凭肩，谁记当时话。",
      "路隔银河犹可借。",
      "世间离恨何年罢。"
    ],
    "rhythmic": "蝶恋花"
  },
  {
    "author": "晏几道",
    "paragraphs": [
      "碧草池塘春又晚。",
      "小叶风娇，尚学娥妆浅。",
      "双燕来时还念远。",
      "珠帘绣户杨花满。",
      "绿柱频移弦易断。",
      "细看秦筝，正似人情短。",
      "一曲啼乌心绪乱。",
      "红颜暗与流年换。"
    ],
    "rhythmic": "蝶恋花"
  },
  {
    "author": "晏几道",
    "paragraphs": [
      "碾玉钗头双凤小。",
      "倒晕工夫，画得宫眉巧。",
      "嫩曲罗裙胜碧草。",
      "鸳鸯绣字春衫好。",
      "三月露桃芳意早。",
      "细看花枝，人面争多少。",
      "水调声长歌未了。",
      "掌中杯尽东池晓。"
    ],
    "rhythmic": "蝶恋花"
  },
  {
    "author": "晏几道",
    "paragraphs": [
      "醉别西楼醒不记。",
      "春梦秋云，聚散真容易。",
      "斜月半窗还少睡。",
      "画屏闲展吴山翠。",
      "衣上酒痕诗里字。",
      "点点行行，总是凄凉意。",
      "红烛自怜无好计。",
      "夜寒空替人垂泪。"
    ],
    "rhythmic": "蝶恋花",
    "tags": ["宋词三百首"]
  },
  {
    "author": "晏几道",
    "paragraphs": [
      "欲减罗衣寒未去。",
      "不卷珠帘，人在深深处。",
      "残杏枝头花几许。",
      "啼红正恨清明雨。",
      "尽日沈香烟一缕。",
      "宿酒醒迟，恼破春情绪。",
      "远信还因归燕误。",
      "小屏风上西江路。"
    ],
    "rhythmic": "蝶恋花"
  },
  {
    "author": "晏几道",
    "paragraphs": [
      "千叶早梅夸百媚。",
      "笑面凌寒，内样妆先试。",
      "月脸冰肌香细腻。",
      "风流新称东君意。",
      "一捻年光春有味。",
      "江北江南，更有谁相比。",
      "横玉声中吹满地。",
      "好枝长恨无人寄。"
    ],
    "rhythmic": "蝶恋花"
  },
  {
    "author": "晏几道",
    "paragraphs": [
      "金翦刀头芳意动。",
      "彩蕊开时，不怕朝寒重。",
      "晴雪半消花䰒䰄。",
      "晓妆呵尽香酥冻。",
      "十二楼中双翠凤。",
      "缥缈歌声，记得江南弄。",
      "醉舞春风谁可共。",
      "秦云已有鸳屏梦。"
    ],
    "rhythmic": "蝶恋花"
  },
  {
    "author": "晏几道",
    "paragraphs": [
      "笑艳秋莲生绿浦。",
      "红脸青腰，旧识凌波女。",
      "照影弄妆娇欲语。",
      "西风岂是繁华主。",
      "可恨良辰天不与。",
      "才过斜阳，又是黄昏雨。",
      "朝落暮开空自许。",
      "竟无人解知心苦。"
    ],
    "rhythmic": "蝶恋花"
  },
  {
    "author": "晏几道",
    "paragraphs": [
      "碧落秋风吹玉树。",
      "翠节红旌，晚过银河路。",
      "休笑星机停弄杼。",
      "凤帏已在云深处。",
      "楼上金针穿绣缕。",
      "谁管天边，隔岁分飞苦。",
      "试等夜阑寻别绪。",
      "泪痕千点罗衣露。"
    ],
    "rhythmic": "蝶恋花"
  },
  {
    "author": "晏几道",
    "paragraphs": [
      "碧玉高楼临水住。",
      "红杏开时，花底曾相遇。",
      "一曲阳春春已暮。",
      "晓莺声断朝云去。",
      "远水来从楼下路。",
      "过尽流波，未得鱼中素。",
      "月细风尖垂柳渡。",
      "梦魂长在分襟处。"
    ],
    "rhythmic": "蝶恋花"
  },
  {
    "author": "晏几道",
    "paragraphs": [
      "梦入江南烟水路。",
      "行尽江南，不与离人遇。",
      "睡里消魂无说处。",
      "觉来惆怅消魂误。",
      "欲尽此情书尺素。",
      "浮雁沈鱼，终了无凭据。",
      "却倚缓弦歌别绪。",
      "断肠移破秦筝柱。"
    ],
    "rhythmic": "蝶恋花",
    "tags": ["宋词三百首"]
  },
  {
    "author": "晏几道",
    "paragraphs": [
      "黄菊开时伤聚散。",
      "曾记花前，共说深深愿。",
      "重见金英人未见。",
      "相思一夜天涯远。",
      "罗带同心闲结遍。",
      "带易成双，人恨成双晚。",
      "欲写彩笺书别怨。",
      "泪痕早已先书满。"
    ],
    "rhythmic": "蝶恋花"
  },
  {
    "author": "晏几道",
    "paragraphs": [
      "彩袖殷勤捧玉锺。",
      "当年拼却醉颜红。",
      "舞低杨柳楼心月，歌尽桃花扇影风。",
      "从别后，忆相逢。",
      "几回魂梦与君同。",
      "今宵剩把银釭照，犹恐相逢是梦中。"
    ],
    "rhythmic": "鹧鸪天",
    "tags": ["宋词三百首"]
  },
  {
    "author": "晏几道",
    "paragraphs": [
      "一醉醒来春又残。",
      "野棠梨雨泪阑干。",
      "玉笙声里鸾空怨。",
      "罗幕香中燕未还。",
      "终易散，且长闲。",
      "莫教离恨损朱颜。",
      "谁堪共展鸳鸯锦，同过西楼此夜寒。"
    ],
    "rhythmic": "鹧鸪天"
  },
  {
    "author": "晏几道",
    "paragraphs": [
      "梅蕊新妆桂叶眉。",
      "小莲风韵出瑶池。",
      "云随绿水歌声转，雪绕红绡舞袖垂。",
      "伤别易，恨欢迟。",
      "惜无红锦为裁诗。",
      "行人莫便消魂去，汉渚星桥尚有期。"
    ],
    "rhythmic": "鹧鸪天"
  },
  {
    "author": "晏几道",
    "paragraphs": [
      "守得莲开结伴游。",
      "约开萍叶上兰舟。",
      "来时浦口云随棹，采罢江边月满楼。",
      "花不语，水空流。",
      "年年拼得为花愁。",
      "明朝万一西风动，争向朱颜不耐秋。"
    ],
    "rhythmic": "鹧鸪天"
  },
  {
    "author": "晏几道",
    "paragraphs": [
      "斗鸭池南夜不归。",
      "酒阑纨扇有新诗。",
      "云随碧玉歌声转，雪绕红琼舞袖回。",
      "今感旧，欲沾衣。",
      "可怜人似水东西。",
      "回头满眼凄凉事，秋月春风岂得知。"
    ],
    "rhythmic": "鹧鸪天"
  },
  {
    "author": "晏几道",
    "paragraphs": [
      "当日佳期鹊误传。",
      "至今犹作断肠仙。",
      "桥成汉渚星波外，人在鸾歌凤舞前。",
      "欢尽夜，别经年。",
      "别多欢少奈何天。",
      "情知此会无长计。",
      "咫尺凉蟾亦未圆。"
    ],
    "rhythmic": "鹧鸪天"
  },
  {
    "author": "晏几道",
    "paragraphs": [
      "题破香笺小砑红。",
      "诗篇多寄旧相逢。",
      "西楼酒面垂垂雪，南苑春衫细细风。",
      "花不尽，柳无穷。",
      "别来欢事少人同。",
      "凭谁问取归云信，今在巫山第几峰。"
    ],
    "rhythmic": "鹧鸪天"
  },
  {
    "author": "晏几道",
    "paragraphs": [
      "清颍尊前酒满衣。",
      "十年风月旧相知。",
      "凭谁细话当时事，肠断山长水远诗。",
      "金凤阙，玉龙墀。",
      "看君来换锦袍时。",
      "姮娥已有殷勤约，留著蟾宫第一枝。"
    ],
    "rhythmic": "鹧鸪天"
  },
  {
    "author": "晏几道",
    "paragraphs": [
      "醉拍春衫惜旧香。",
      "天将离恨恼疏狂。",
      "年年陌上生秋草，日日楼中到夕阳。",
      "云渺渺，水茫茫。",
      "征人归路许多长。",
      "相思本是无凭语，莫向花笺费泪行。"
    ],
    "rhythmic": "鹧鸪天"
  },
  {
    "author": "晏几道",
    "paragraphs": [
      "小令尊前见玉箫。",
      "银灯一曲太妖娆。",
      "歌中醉倒谁能恨，唱罢归来酒未消。",
      "春悄悄，夜迢迢。",
      "碧云天共楚宫遥。",
      "梦魂惯得无拘检，又踏杨花过谢桥。"
    ],
    "rhythmic": "鹧鸪天"
  },
  {
    "author": "晏几道",
    "paragraphs": [
      "楚女腰肢越女腮。",
      "粉圆双蕊髻中开。",
      "朱弦曲怨愁春尽，渌酒杯寒记夜来。",
      "新掷果，旧分钗。",
      "冶游音信隔章台。",
      "花间锦字空频寄，月底金鞍竟未回。"
    ],
    "rhythmic": "鹧鸪天"
  },
  {
    "author": "晏几道",
    "paragraphs": [
      "十里楼台倚翠微。",
      "百花深处杜娟啼。",
      "殷勤自与行人语，不似流莺取次飞。",
      "惊梦觉，弄晴时。",
      "声声只道不如归。",
      "天涯岂是无归意，争奈归期未可期。"
    ],
    "rhythmic": "鹧鸪天"
  },
  {
    "author": "晏几道",
    "paragraphs": [
      "陌上濛濛残絮飞。",
      "杜娟花里杜娟啼。",
      "年年底事不归去，怨月愁烟长为谁。",
      "梅雨细，晓风微。",
      "倚楼人听欲沾衣。",
      "故园三度群花谢，曼倩天涯犹未归。"
    ],
    "rhythmic": "鹧鸪天"
  },
  {
    "author": "晏几道",
    "paragraphs": [
      "晓日迎长岁岁同。",
      "太平箫鼓间歌钟。",
      "云高未有前村雪，梅小初开昨夜风。",
      "罗幕翠，锦筵红。",
      "钗头罗胜写宜冬。",
      "从今屈指春期近，莫使金尊对月空。"
    ],
    "rhythmic": "鹧鸪天"
  },
  {
    "author": "晏几道",
    "paragraphs": [
      "小玉楼中月上时。",
      "夜来惟许月华知。",
      "重帘有意藏私语，双烛无端恼暗期。",
      "伤别易，恨欢迟。",
      "归来何处验相思。",
      "沈郎春雪愁消臂，谢女香膏懒画眉。"
    ],
    "rhythmic": "鹧鸪天"
  },
  {
    "author": "晏几道",
    "paragraphs": [
      "手拈香笺忆小莲。",
      "欲将遗恨倩谁传。",
      "归来独卧逍遥夜，梦里相逢酩酊天。",
      "花易落，月难圆。",
      "只应花月似欢缘。",
      "秦筝算有心情在，试写离声入旧弦。"
    ],
    "rhythmic": "鹧鸪天"
  },
  {
    "author": "晏几道",
    "paragraphs": [
      "九日悲秋不到心。",
      "凤城歌管有新音。",
      "风凋碧柳愁眉淡，露染黄花笑靥深。",
      "初见雁，已闻砧。",
      "绮罗丛里胜登临。",
      "须教月户纤纤玉，细捧霞觞滟滟金。"
    ],
    "rhythmic": "鹧鸪天"
  },
  {
    "author": "晏几道",
    "paragraphs": [
      "碧藕花开水殿凉。",
      "万年枝外转红阳。",
      "升平歌管随天仗，祥瑞封章满御床。",
      "金掌露，玉炉香。",
      "岁华方共圣恩长。",
      "皇州又奏圜扉静，十样宫眉捧寿觞。"
    ],
    "rhythmic": "鹧鸪天"
  },
  {
    "author": "晏几道",
    "paragraphs": [
      "绿橘梢头几点春。",
      "似留香蕊送行人。",
      "明朝紫凤朝天路，十二重城五碧云。",
      "歌渐咽，酒初醺。",
      "尽将红泪湿湘裙。",
      "赣江西畔从今日，明月清风忆使君。"
    ],
    "rhythmic": "鹧鸪天"
  },
  {
    "author": "晏几道",
    "paragraphs": [
      "金鞭美少年，去跃青骢马。",
      "牵系玉楼人，绣被春寒夜。",
      "消息未归来，寒食梨花谢。",
      "无处说相思，背面秋千下。"
    ],
    "rhythmic": "生查子"
  },
  {
    "author": "晏几道",
    "paragraphs": [
      "轻匀两脸花，淡扫双眉柳。",
      "会写锦笺时，学弄朱弦后。",
      "今春玉钏宽，昨夜罗裙皱。",
      "无计奈情何，且醉金杯酒。"
    ],
    "rhythmic": "生查子"
  },
  {
    "author": "晏几道",
    "paragraphs": [
      "关山魂梦长，鱼雁音尘少。",
      "两鬓可怜青，只为相思老。",
      "归梦碧纱窗，说与人人道。",
      "真个别离难，不似相逢好。"
    ],
    "rhythmic": "生查子",
    "tags": ["宋词三百首"]
  },
  {
    "author": "晏几道",
    "paragraphs": [
      "坠雨已辞云，流水难归浦。",
      "遗恨几时休，心抵秋莲苦。",
      "忍泪不能歌，试托哀弦语。",
      "弦语愿相逢，知有相逢否。"
    ],
    "rhythmic": "生查子"
  },
  {
    "author": "晏几道",
    "paragraphs": [
      "一分残酒霞，两点愁蛾晕。",
      "罗幕夜犹寒，玉枕春先困。",
      "心情翦彩慵，时节烧灯近。",
      "见少别离多，还有人堪恨。"
    ],
    "rhythmic": "生查子"
  },
  {
    "author": "晏几道",
    "paragraphs": [
      "轻轻制舞衣，小小裁歌扇。",
      "三月柳浓时，又向津亭见。",
      "垂泪送行人，湿破红妆面。",
      "玉指袖中弹，一曲清商怨。"
    ],
    "rhythmic": "生查子"
  },
  {
    "author": "晏几道",
    "paragraphs": [
      "红尘陌上游，碧柳堤边住。",
      "才趁彩云来，又逐飞花去。",
      "深深美酒家，曲曲幽香路。",
      "风月有情时，总是相思处。"
    ],
    "rhythmic": "生查子"
  },
  {
    "author": "晏几道",
    "paragraphs": [
      "长恨涉江遥，移近溪头住。",
      "闲荡木兰舟，误入双鸳浦。",
      "无端轻薄云，暗作廉纤雨。",
      "翠袖不胜寒，欲向荷花语。"
    ],
    "rhythmic": "生查子"
  },
  {
    "author": "晏几道",
    "paragraphs": [
      "远山眉黛长，细柳腰肢袅。",
      "妆罢立春风，一笑千金少。",
      "归去凤城时，说与青楼道。",
      "遍看颍川花，不似师师好。"
    ],
    "rhythmic": "生查子"
  },
  {
    "author": "晏几道",
    "paragraphs": [
      "落梅庭榭香，芳草池塘绿。",
      "春恨最关情，日过阑干曲。",
      "几时花里闲，看得花枝足。",
      "醉后莫思家，借取师师宿。"
    ],
    "rhythmic": "生查子"
  },
  {
    "author": "晏几道",
    "paragraphs": [
      "狂花顷刻香，晚蝶缠绵意。",
      "天与短因缘，聚散常容易。",
      "传唱入离声，恼乱双蛾翠。",
      "游子不堪闻，正是衷肠事。"
    ],
    "rhythmic": "生查子"
  },
  {
    "author": "晏几道",
    "paragraphs": [
      "官身几日闲，世事何时足。",
      "君貌不长红，我鬓无重绿。",
      "榴花满盏香，金缕多情曲。",
      "且尽眼中欢，莫叹时光促。"
    ],
    "rhythmic": "生查子"
  },
  {
    "author": "晏几道",
    "paragraphs": [
      "春从何处归，试向溪边问。",
      "岸柳弄娇黄，陇麦回青润。",
      "多情美少年，屈指芳菲近。",
      "谁寄岭头梅，来报江南信。"
    ],
    "rhythmic": "生查子"
  },
  {
    "author": "晏几道",
    "paragraphs": [
      "渌水带青潮。",
      "水上朱阑小渡桥。",
      "桥上女儿双笑靥，妖娆。",
      "倚著阑干弄柳条。",
      "月夜落花朝。",
      "减字偷声按玉箫。",
      "柳外行人回首处，迢迢。",
      "若比银河路更遥。"
    ],
    "rhythmic": "南乡子"
  },
  {
    "author": "晏几道",
    "paragraphs": [
      "小蕊受春风。",
      "日日宫花花树中。",
      "恰向柳绵撩乱处，相逢。",
      "笑靥旁边心字浓。",
      "归路草茸茸。",
      "家在秦楼更近东。",
      "醒去醉来无限事，谁同。",
      "说著西池满面红。"
    ],
    "rhythmic": "南乡子"
  },
  {
    "author": "晏几道",
    "paragraphs": [
      "花落未须悲。",
      "红蕊明年又满枝。",
      "惟有花间人别后，无期。",
      "水阔山长雁字迟。",
      "今日最相思。",
      "记得攀条话别离。",
      "共说春来春去事，多时。",
      "一点愁心入翠眉。"
    ],
    "rhythmic": "南乡子"
  },
  {
    "author": "晏几道",
    "paragraphs": [
      "何处别时难。",
      "玉指偷将粉泪弹。",
      "记得来时楼上烛，初残。",
      "待得清霜满画阑。",
      "不惯独眠寒。",
      "自解罗衣衬枕檀。",
      "百媚也应愁不睡，更阑。",
      "恼乱心情半被闲。"
    ],
    "rhythmic": "南乡子"
  },
  {
    "author": "晏几道",
    "paragraphs": [
      "画鸭懒熏香。",
      "绣茵犹展旧鸳鸯。",
      "不似同衾愁易晓，空床。",
      "细剔银灯怨漏长。",
      "几夜月波凉。",
      "梦魂随月到兰房。",
      "残睡觉来人又远，难忘。",
      "便是无情也断肠。"
    ],
    "rhythmic": "南乡子"
  },
  {
    "author": "晏几道",
    "paragraphs": [
      "眼约也应虚。",
      "昨夜归来凤枕孤。",
      "且据如今情分里，相於。",
      "只恐多时不似初。",
      "深意托双鱼。",
      "小翦蛮笺细字书。",
      "更把此情重问得，何如。",
      "共结因缘久远无。"
    ],
    "rhythmic": "南乡子"
  },
  {
    "author": "晏几道",
    "paragraphs": [
      "新月又如眉。",
      "长笛谁教月下吹。",
      "楼倚暮云初见雁，南飞。",
      "漫道行人雁后归。",
      "意欲梦佳期。",
      "梦里关山路不知。",
      "却待短书来破恨，应迟。",
      "还是凉生玉枕时。"
    ],
    "rhythmic": "南乡子"
  },
  {
    "author": "晏几道",
    "paragraphs": [
      "留人不住。",
      "醉解兰舟去。",
      "一棹碧涛春水路。",
      "过尽晓莺啼处。",
      "渡头杨柳青青。",
      "枝枝叶叶离情。",
      "此后锦书休寄，画楼云雨无凭。"
    ],
    "rhythmic": "清平乐",
    "tags": ["宋词三百首"]
  },
  {
    "author": "晏几道",
    "paragraphs": [
      "千花百草。",
      "送得春归了。",
      "拾蕊人稀红渐少。",
      "叶底杏青梅小。",
      "小琼闲抱琵琶。",
      "雪香微透轻纱。",
      "正好一枝娇艳，当筵独占韶华。"
    ],
    "rhythmic": "清平乐"
  },
  {
    "author": "晏几道",
    "paragraphs": [
      "烟轻雨小。",
      "紫陌香尘少。",
      "谢客池塘生绿草。",
      "一夜红梅先老。",
      "旋题罗带新诗。",
      "重寻杨柳佳期。",
      "强半春寒去后，几番花信来时。"
    ],
    "rhythmic": "清平乐"
  },
  {
    "author": "晏几道",
    "paragraphs": [
      "可怜娇小。",
      "掌上承恩早。",
      "把镜不知人易老。",
      "欲占朱颜长好。",
      "画堂秋月佳期。",
      "藏钩赌酒归迟。",
      "红烛泪前低语，绿笺花里新词。"
    ],
    "rhythmic": "清平乐"
  },
  {
    "author": "晏几道",
    "paragraphs": [
      "红英落尽。",
      "未有相逢信。",
      "可恨流年凋绿鬓。",
      "睡得春酲欲醒。",
      "钿筝曾醉西楼。",
      "朱弦玉指梁州。",
      "曲罢翠帘高卷，几回新月如钩。"
    ],
    "rhythmic": "清平乐"
  },
  {
    "author": "晏几道",
    "paragraphs": [
      "春云绿处。",
      "又见归鸿去。",
      "侧帽风前花满路。",
      "冶叶倡条情绪。",
      "红楼桂酒新开。",
      "曾携翠袖同来。",
      "醉弄影娥池水，短箫吹落残梅。"
    ],
    "rhythmic": "清平乐"
  },
  {
    "author": "晏几道",
    "paragraphs": [
      "波纹碧皱。",
      "曲水清明后。",
      "折得疏梅香满袖。",
      "暗喜春红依旧。",
      "归来紫陌东头。",
      "金钗换酒消愁。",
      "柳影深深细路，花梢小小层楼。"
    ],
    "rhythmic": "清平乐"
  },
  {
    "author": "晏几道",
    "paragraphs": [
      "西池烟草。",
      "恨不寻芳早。",
      "满路落花红不扫。",
      "春色渐随人老。",
      "远山眉黛娇长。",
      "清歌细逐霞觞。",
      "正在十洲残梦，水心宫殿斜阳。"
    ],
    "rhythmic": "清平乐"
  },
  {
    "author": "晏几道",
    "paragraphs": [
      "蕙心堪怨。",
      "也逐春风转。",
      "丹杏墙东当日见。",
      "幽会绿窗题遍。",
      "眼中前事分明。",
      "可怜如梦难凭。",
      "都把旧时薄幸，只消今日无情。"
    ],
    "rhythmic": "清平乐"
  },
  {
    "author": "晏几道",
    "paragraphs": [
      "幺弦写意。",
      "意密弦声碎。",
      "书得凤笺无限事。",
      "犹恨春心难寄。",
      "卧听疏雨梧桐。",
      "雨馀淡月朦胧。",
      "一夜梦魂何处，那回杨叶楼中。"
    ],
    "rhythmic": "清平乐"
  },
  {
    "author": "晏几道",
    "paragraphs": [
      "笙歌宛转。",
      "台上吴王宴。",
      "宫女如花倚春殿。",
      "舞绽缕金衣线。",
      "酒阑画烛低迷。",
      "彩鸳惊起双栖。",
      "月底三千绣户，云间十二琼梯。"
    ],
    "rhythmic": "清平乐"
  },
  {
    "author": "晏几道",
    "paragraphs": [
      "暂来还去。",
      "轻似风头絮。",
      "纵得相逢留不住。",
      "何况相逢无处。",
      "去时约略黄昏。",
      "月华却到朱门。",
      "别后几番明月，素娥应是消魂。"
    ],
    "rhythmic": "清平乐"
  },
  {
    "author": "晏几道",
    "paragraphs": [
      "双纹彩袖。",
      "笑捧金船酒。",
      "娇妙如花轻似柳。",
      "劝客千春长寿。",
      "艳歌更倚疏弦。",
      "有情须醉尊前。",
      "恰是可怜时候，玉娇今夜初圆。"
    ],
    "rhythmic": "清平乐"
  },
  {
    "author": "晏几道",
    "paragraphs": [
      "寒催酒醒。",
      "晓陌飞霜定。",
      "背照画帘残烛影。",
      "斜月光中人静。",
      "锦衣才子西征。",
      "万重云水初程。",
      "翠黛倚门相送，鸾肠断处离声。"
    ],
    "rhythmic": "清平乐"
  },
  {
    "author": "晏几道",
    "paragraphs": [
      "莲开欲遍。",
      "一夜秋声转。",
      "残绿断红香片片。",
      "长是西风堪怨。",
      "莫愁家住溪边。",
      "采莲心事年年。",
      "谁管水流花谢，月明昨夜兰船。"
    ],
    "rhythmic": "清平乐"
  },
  {
    "author": "晏几道",
    "paragraphs": [
      "沈思暗记。",
      "几许无凭事。",
      "菊靥开残秋少味。",
      "闲却画阑风意。",
      "梦云归处难寻。",
      "微凉暗入香襟。",
      "犹恨那回庭院，依前月浅灯深。"
    ],
    "rhythmic": "清平乐"
  },
  {
    "author": "晏几道",
    "paragraphs": [
      "莺来燕去。",
      "宋玉墙东路。",
      "草草幽欢能几度。",
      "便有系人心处。",
      "碧天秋月无端。",
      "别来长照关山。",
      "一点恹恹谁会，依前凭暖阑干。"
    ],
    "rhythmic": "清平乐"
  },
  {
    "author": "晏几道",
    "paragraphs": [
      "心期休问。",
      "只有尊前分。",
      "勾引行人添别恨。",
      "因是语低香近。",
      "劝人满酌金锺。",
      "清歌唱彻还重。",
      "莫道后期无定，梦魂犹有相逢。"
    ],
    "rhythmic": "清平乐"
  },
  {
    "author": "晏几道",
    "paragraphs": [
      "秋千院落重帘暮。",
      "彩笔闲来题绣户。",
      "墙头丹杏雨馀花，门外绿杨风后絮。",
      "朝云信断知何处。",
      "应作襄王春梦去。",
      "紫骝认得旧游踪，嘶过画桥东畔路。"
    ],
    "rhythmic": "木兰花・玉楼春",
    "tags": ["宋词三百首"]
  },
  {
    "author": "晏几道",
    "paragraphs": [
      "小颦若解愁春暮。",
      "一笑留春春也住。",
      "晚红初减谢池花，新翠已遮琼苑路。",
      "湔裙曲水曾相遇。",
      "挽断罗巾容易去。",
      "啼珠弹尽又成行，毕竟心情无会处。"
    ],
    "rhythmic": "木兰花・玉楼春"
  },
  {
    "author": "晏几道",
    "paragraphs": [
      "小莲未解论心素。",
      "狂似钿筝弦底柱。",
      "脸边霞散酒初醒，眉上月残人欲去。",
      "旧时家近章台住。",
      "尽日东风吹柳絮。",
      "生憎繁杏绿阴时，正碍粉墙偷眼觑。"
    ],
    "rhythmic": "木兰花・玉楼春"
  },
  {
    "author": "晏几道",
    "paragraphs": [
      "风帘向晓寒成阵。",
      "来报东风消息近。",
      "试从梅蒂紫边寻，更绕柳枝柔处问。",
      "来迟不是春无信。",
      "开晚却疑花有恨。",
      "又应添得几分愁，二十五弦弹未尽。"
    ],
    "rhythmic": "木兰花・玉楼春"
  },
  {
    "author": "晏几道",
    "paragraphs": [
      "念奴初唱离亭宴。",
      "会作离声勾别怨。",
      "当时垂泪忆西楼，湿尽罗衣歌未遍。",
      "难逢最是身强健。",
      "无定莫如人聚散。",
      "已拼归袖醉相扶，更恼香檀珍重劝。"
    ],
    "rhythmic": "木兰花・玉楼春"
  },
  {
    "author": "晏几道",
    "paragraphs": [
      "玉真能唱朱帘静。",
      "忆在双莲池上听。",
      "百分蕉叶醉如泥，却向断肠声里醒。",
      "夜凉水月铺明镜。",
      "更看娇花闲弄影。",
      "曲终人意似流波，休问心期何处定。"
    ],
    "rhythmic": "木兰花・玉楼春"
  },
  {
    "author": "晏几道",
    "paragraphs": [
      "阿茸十五腰肢好。",
      "天与怀春风味早。",
      "画眉匀脸不知愁，殢酒熏香偏称小。",
      "东城杨柳西城草。",
      "月会花期如意少。",
      "思量心事薄轻云，绿镜台前还自笑。"
    ],
    "rhythmic": "木兰花・玉楼春"
  },
  {
    "author": "晏几道",
    "paragraphs": [
      "初心已恨花期晚。",
      "别后相思长在眼。",
      "兰衾犹有旧时香，每到梦回珠泪满。",
      "多应不信人肠断。",
      "几夜夜寒谁共暖。",
      "欲将恩爱结来生，只恐来生缘又短。"
    ],
    "rhythmic": "木兰花・玉楼春"
  },
  {
    "author": "晏几道",
    "paragraphs": [
      "长亭晚送。",
      "都似绿窗前日梦。",
      "小字还家。",
      "恰应红灯昨夜花。",
      "良时易过。",
      "半镜流年春欲破。",
      "往事难忘。",
      "一枕高楼到夕阳。"
    ],
    "rhythmic": "减字木兰花"
  },
  {
    "author": "晏几道",
    "paragraphs": [
      "留春不住。",
      "恰似年光无味处。",
      "满眼飞英。",
      "弹指东风太浅情。",
      "筝弦未稳。",
      "学得新声难破恨。",
      "转枕花前。",
      "且占香红一夜眠。"
    ],
    "rhythmic": "减字木兰花"
  },
  {
    "author": "晏几道",
    "paragraphs": [
      "长杨辇路。",
      "绿满当年携手处。",
      "试逐春风。",
      "重到宫花花树中。",
      "芳菲绕遍。",
      "今日不如前日健。",
      "酒罢凄凉。",
      "新恨犹添旧恨长。"
    ],
    "rhythmic": "减字木兰花"
  },
  {
    "author": "晏几道",
    "paragraphs": [
      "催花雨小，著柳风柔，都似去年时候好。",
      "露红烟绿，尽有狂情斗春早。",
      "长安道。",
      "秋千影里，丝管声中，谁放艳阳轻过了。",
      "倦客登临，暗惜光阴恨多少。",
      "楚天渺。",
      "归思正如乱云，短梦未成芳草。",
      "空把吴霜鬓华，自悲清晓。",
      "帝城杳。",
      "双凤旧约渐虚，孤鸿后期难到。",
      "且趁朝花夜月，翠尊频倒。"
    ],
    "rhythmic": "泛清波摘遍"
  },
  {
    "author": "晏几道",
    "paragraphs": [
      "春残雨过，绿暗东池道。",
      "玉艳藏羞媚赪笑。",
      "记当时、已恨飞镜欢疏，那至此，仍苦题花信少。",
      "连环情未己，物是人非，月下疏梅似伊好。",
      "澹秀色，黯寒香，粲若春容，何心顾、闲花凡草。",
      "但莫使、情随岁华迁，便杳隔秦源，也须能到。"
    ],
    "rhythmic": "洞仙歌"
  },
  {
    "author": "晏几道",
    "paragraphs": [
      "来时杨柳东桥路。",
      "曲中暗有相期处。",
      "明月好因缘。",
      "欲圆还未圆。",
      "欲寻芳草去。",
      "画扇遮微雨。",
      "飞絮莫无情。",
      "闲花应笑人。"
    ],
    "rhythmic": "菩萨蛮"
  },
  {
    "author": "晏几道",
    "paragraphs": [
      "个人轻似低飞燕。",
      "春来绮陌时相见。",
      "堪恨两横波。",
      "恼人情绪多。",
      "长留青鬓住。",
      "莫放红颜去。",
      "占取艳阳天。",
      "且教伊少年。"
    ],
    "rhythmic": "菩萨蛮"
  },
  {
    "author": "晏几道",
    "paragraphs": [
      "鸾啼似作留春语。",
      "花飞斗学回风舞。",
      "红日又平西。",
      "画帘遮燕泥。",
      "烟光还自老。",
      "绿镜人空好。",
      "香在去年衣。",
      "鱼笺音信稀。"
    ],
    "rhythmic": "菩萨蛮"
  },
  {
    "author": "晏几道",
    "paragraphs": [
      "春风未放花心吐。",
      "尊前不拟分明语。",
      "酒色上来迟。",
      "绿须红杏枝。",
      "今朝眉黛浅。",
      "暗恨归时远。",
      "前夜月当楼。",
      "相逢南陌头。"
    ],
    "rhythmic": "菩萨蛮"
  },
  {
    "author": "晏几道",
    "paragraphs": [
      "娇香淡染胭脂雪。",
      "愁春细画弯弯月。",
      "花月镜边情。",
      "浅妆匀未成。",
      "佳期应有在。",
      "试倚秋千待。",
      "满地落英红。",
      "万条杨柳风。"
    ],
    "rhythmic": "菩萨蛮"
  },
  {
    "author": "晏几道",
    "paragraphs": [
      "香莲烛下匀丹雪。",
      "妆成笑弄金阶月。",
      "娇面胜芙蓉。",
      "脸边天与红。",
      "玳筵双揭鼓。",
      "唤上华茵舞。",
      "春浅未禁寒。",
      "暗嫌罗袖宽。"
    ],
    "rhythmic": "菩萨蛮"
  },
  {
    "author": "晏几道",
    "paragraphs": [
      "哀筝一弄湘江曲。",
      "声声写尽湘波绿。",
      "纤指十三弦。",
      "细将幽恨传。",
      "当筵秋水慢。",
      "玉柱斜飞雁。",
      "弹到断肠时。",
      "春山眉黛低。"
    ],
    "rhythmic": "菩萨蛮",
    "tags": ["宋词三百首"]
  },
  {
    "author": "晏几道",
    "paragraphs": [
      "江南未雪梅花白。",
      "忆梅人是江南客。",
      "犹记旧相逢。",
      "淡烟微月中。",
      "玉容长有信。",
      "一笑归来近。",
      "怀远上楼时。",
      "晚云和雁低。"
    ],
    "rhythmic": "菩萨蛮"
  },
  {
    "author": "晏几道",
    "paragraphs": [
      "相逢欲话相思苦。",
      "浅情肯信相思否。",
      "还恐漫相思。",
      "浅情人不知。",
      "忆曾携手处。",
      "月满窗前路。",
      "长到月来时。",
      "不眠犹待伊。"
    ],
    "rhythmic": "菩萨蛮"
  },
  {
    "author": "晏几道",
    "paragraphs": [
      "雕鞍好为莺花住。",
      "占取东城南陌路。",
      "尽教春思乱如云，莫管世情轻似絮。",
      "古来多被虚名误。",
      "宁负虚名身莫负。",
      "劝君频入醉乡来，此是无愁无恨处。"
    ],
    "rhythmic": "玉楼春"
  },
  {
    "author": "晏几道",
    "paragraphs": [
      "一尊相遇春风里。",
      "诗好似君人有几。",
      "吴姬十五语如弦，能唱当时楼下水。",
      "良辰易去如弹指。",
      "金盏十分须尽意。",
      "明朝三丈日高时，共拼醉头扶不起。"
    ],
    "rhythmic": "玉楼春"
  },
  {
    "author": "晏几道",
    "paragraphs": [
      "琼酥酒面风吹醒。",
      "一缕斜红临晚镜。",
      "小颦微笑尽妖娆，浅注轻匀长淡净。",
      "手挪梅蕊寻香径。",
      "正是佳期期未定。",
      "春来还为个般愁，瘦损宫腰罗带剩。"
    ],
    "rhythmic": "玉楼春"
  },
  {
    "author": "晏几道",
    "paragraphs": [
      "清歌学得秦娥似。",
      "金屋瑶台知姓字。",
      "可怜春恨一生心，长带粉痕双袖泪。",
      "从来懒话低眉事。",
      "今日新声谁会意。",
      "坐中应有赏音人，试问回肠曾断未。"
    ],
    "rhythmic": "玉楼春"
  },
  {
    "author": "晏几道",
    "paragraphs": [
      "旗亭西畔朝云住。",
      "沈水香烟长满路。",
      "柳阴分到画眉边，花片飞来垂手处。",
      "妆成尽任秋娘妒。",
      "袅袅盈盈当绣户。",
      "临风一曲醉朦腾，陌上行人凝恨去。"
    ],
    "rhythmic": "玉楼春"
  },
  {
    "author": "晏几道",
    "paragraphs": [
      "离鸾照罢尘生镜。",
      "几点吴霜侵绿鬓。",
      "琵琶弦上语无凭，豆蔻梢头春有信。",
      "相思拼损朱颜尽。",
      "天若多情终欲问。",
      "雪窗休记夜来寒，桂酒已消人去恨。"
    ],
    "rhythmic": "玉楼春"
  },
  {
    "author": "晏几道",
    "paragraphs": [
      "东风又作无情计。",
      "艳粉娇红吹满地。",
      "碧楼帘影不遮愁，还似去年今日意。",
      "谁知错管春残事。",
      "到处登临曾费泪。",
      "此时金盏直须深，看尽落花能几醉。"
    ],
    "rhythmic": "玉楼春",
    "tags": ["宋词三百首"]
  },
  {
    "author": "晏几道",
    "paragraphs": [
      "斑骓路与阳台近。",
      "前度无题初借问。",
      "暖风鞭袖尽闲垂，微月帘栊曾暗认。",
      "梅花未足凭芳信。",
      "弦语岂堪传素恨。",
      "翠眉饶似远山长，寄与此愁颦不尽。"
    ],
    "rhythmic": "玉楼春"
  },
  {
    "author": "晏几道",
    "paragraphs": [
      "红绡学舞腰肢软。",
      "旋织舞衣宫样染。",
      "织成云外雁行斜，染作江南春水浅。",
      "露桃宫里随歌管。",
      "一曲霓裳红日晚。",
      "归来双袖酒成痕，小字香笺无意展。"
    ],
    "rhythmic": "玉楼春"
  },
  {
    "author": "晏几道",
    "paragraphs": [
      "当年信道情无价。",
      "桃叶尊前论别夜。",
      "脸红心绪学梅妆，眉翠工夫如月画。",
      "来时醉倒旗亭下。",
      "知是阿谁扶上马。",
      "忆曾挑尽五更灯，不记临分多少话。"
    ],
    "rhythmic": "玉楼春"
  },
  {
    "author": "晏几道",
    "paragraphs": [
      "采莲时候慵歌舞。",
      "永日闲从花里度。",
      "暗随苹末晓风来，直待柳梢斜月去。",
      "停桡共说江头路。",
      "临水楼台苏小住。",
      "细思巫峡梦回时，不减秦源肠断处。"
    ],
    "rhythmic": "玉楼春"
  },
  {
    "author": "晏几道",
    "paragraphs": [
      "芳年正是香英嫩。",
      "天与娇波长入鬓。",
      "蕊珠宫里旧承恩，夜拂银屏朝把镜。",
      "云情去住终难信。",
      "花意有无休更问。",
      "醉中同尽一杯欢，归后各成孤枕恨。"
    ],
    "rhythmic": "玉楼春"
  },
  {
    "author": "晏几道",
    "paragraphs": [
      "轻风拂柳冰初绽。",
      "细雨消尘云未散。",
      "红窗青镜待妆梅，绿陌高楼催送雁。",
      "华罗歌扇金蕉盏。",
      "记得寻芳心绪惯。",
      "凤城寒尽又飞花，岁岁春光常有限。"
    ],
    "rhythmic": "玉楼春"
  },
  {
    "author": "晏几道",
    "paragraphs": [
      "粉痕闲印玉尖纤。",
      "啼红傍晚奁。",
      "旧寒新暖尚相兼。",
      "梅疏待雪添。",
      "春冉冉，恨恹恹。",
      "章台对卷帘。",
      "个人鞭影弄凉蟾。",
      "楼前侧帽檐。"
    ],
    "rhythmic": "阮郎归"
  },
  {
    "author": "晏几道",
    "paragraphs": [
      "来时红日弄窗纱。",
      "春红入睡霞。",
      "去时庭树欲栖鸦。",
      "香屏掩月斜。",
      "收翠羽，整妆华。",
      "青骊信又差。",
      "玉笙犹恋碧桃花。",
      "今宵未忆家。"
    ],
    "rhythmic": "阮郎归"
  },
  {
    "author": "晏几道",
    "paragraphs": [
      "旧香残粉似当初。",
      "人情恨不如。",
      "一春犹有数行书。",
      "秋来书更疏。",
      "衾凤冷，枕鸳孤。",
      "愁肠待酒舒。",
      "梦魂纵有也成虚。",
      "那堪和梦无。"
    ],
    "rhythmic": "阮郎归",
    "tags": ["宋词三百首"]
  },
  {
    "author": "晏几道",
    "paragraphs": [
      "天边金掌露成霜。",
      "云随雁字长。",
      "绿杯红袖称重阳。",
      "人情似故乡。",
      "兰佩紫，菊簪黄。",
      "殷勤理旧狂。",
      "欲将沈醉换悲凉。",
      "清歌莫断肠。"
    ],
    "rhythmic": "阮郎归",
    "tags": ["宋词三百首"]
  },
  {
    "author": "晏几道",
    "paragraphs": [
      "晚妆长趁景阳钟。",
      "双蛾著意浓。",
      "舞腰浮动绿云浓。",
      "樱桃半点红。",
      "怜美景，惜芳容。",
      "沈思暗记中。",
      "春寒帘幕几重重。",
      "杨花尽日风。"
    ],
    "rhythmic": "阮郎归"
  },
  {
    "author": "晏几道",
    "paragraphs": [
      "试把花期数。",
      "便早有、感春情绪。",
      "看即梅花吐。",
      "愿花更不谢，春且长住。",
      "只恐花飞又春去。",
      "花开还不语。",
      "问此意、年年春还会否。",
      "绛唇青鬓，渐少花前语。",
      "对花又记得、旧曾游处。",
      "门外垂杨未飘絮。"
    ],
    "rhythmic": "归田乐"
  },
  {
    "author": "晏几道",
    "paragraphs": [
      "二月春花厌落梅。",
      "仙源归路碧桃催。",
      "渭城丝雨劝离杯。",
      "欢意似云真薄幸，客鞭摇柳正多才。",
      "凤楼人待锦书来。"
    ],
    "rhythmic": "浣溪沙"
  },
  {
    "author": "晏几道",
    "paragraphs": [
      "卧鸭池头小苑开。",
      "暄风吹尽北枝梅。",
      "柳长莎软路萦回。",
      "静避绿阴莺有意，漫随游骑絮多才。",
      "去年今日忆同来。"
    ],
    "rhythmic": "浣溪沙"
  },
  {
    "author": "晏几道",
    "paragraphs": [
      "二月和风到碧城。",
      "万条千缕绿相迎。",
      "舞烟眠雨过清明。",
      "妆镜巧眉偷叶样，歌楼妍曲借枝名。",
      "晚秋霜霰莫无情。"
    ],
    "rhythmic": "浣溪沙"
  },
  {
    "author": "晏几道",
    "paragraphs": [
      "白纻春衫杨柳鞭。",
      "碧蹄骄马杏花鞯。",
      "落英飞絮冶游天。",
      "南陌暖风吹舞榭，东城凉月照歌筵。",
      "赏心多是酒中仙。"
    ],
    "rhythmic": "浣溪沙"
  },
  {
    "author": "晏几道",
    "paragraphs": [
      "床上银屏几点山。",
      "鸭炉香过琐窗寒。",
      "小云双枕恨春闲。",
      "惜别漫成良夜醉，解愁时有翠笺还。",
      "那回分袂月初残。"
    ],
    "rhythmic": "浣溪沙"
  },
  {
    "author": "晏几道",
    "paragraphs": [
      "绿柳藏乌静掩关。",
      "鸭炉香细琐窗闲。",
      "那回分袂月初残。",
      "惜别漫成良夜醉，解愁时有翠笺还。",
      "欲寻双叶寄情难。"
    ],
    "rhythmic": "浣溪沙"
  },
  {
    "author": "晏几道",
    "paragraphs": [
      "家近旗亭酒易酤。",
      "花时长得醉工夫。",
      "伴人歌笑懒妆梳。",
      "户外绿杨春系马，床前红烛夜呼卢。",
      "相逢还解有情无。"
    ],
    "rhythmic": "浣溪沙"
  },
  {
    "author": "晏几道",
    "paragraphs": [
      "日日双眉斗画长。",
      "行云飞絮共轻狂。",
      "不将心嫁冶游郎。",
      "溅酒滴残歌扇字，弄花熏得舞衣香。",
      "一春弹泪说凄凉。"
    ],
    "rhythmic": "浣溪沙"
  },
  {
    "author": "晏几道",
    "paragraphs": [
      "飞鹊台前晕翠蛾。",
      "千金新换绛仙螺。",
      "最难加意为颦多。",
      "几处睡痕留醉袖，一春愁思近横波。",
      "远山低尽不成歌。"
    ],
    "rhythmic": "浣溪沙"
  },
  {
    "author": "晏几道",
    "paragraphs": [
      "午醉西桥夕未醒。",
      "雨花凄断不堪听。",
      "归时应减鬓边青。",
      "衣化客尘今古道，柳含春意短长亭。",
      "凤楼争见路旁情。"
    ],
    "rhythmic": "浣溪沙"
  },
  {
    "author": "晏几道",
    "paragraphs": [
      "一样宫妆簇彩舟。",
      "碧罗团扇自障羞。",
      "水仙人在镜中游。",
      "腰自细来多态度，脸因红处转风流。",
      "年年相遇绿江头。"
    ],
    "rhythmic": "浣溪沙"
  },
  {
    "author": "晏几道",
    "paragraphs": [
      "已拆秋千不奈闲。",
      "却随胡蝶到花间。",
      "旋寻双叶插云鬟。",
      "几摺湘裙烟缕细，一钩罗袜素蟾弯。",
      "绿窗红豆忆前欢。"
    ],
    "rhythmic": "浣溪沙"
  },
  {
    "author": "晏几道",
    "paragraphs": [
      "闲弄筝弦懒系裙。",
      "铅华消尽见天真。",
      "眼波低处事还新。",
      "怅恨不逢如意酒，寻思难值有情人。",
      "可怜虚度琐窗春。"
    ],
    "rhythmic": "浣溪沙"
  },
  {
    "author": "晏几道",
    "paragraphs": [
      "团扇初随碧簟收。",
      "画檐归燕尚迟留。",
      "靥朱眉翠喜清秋。",
      "风意未应迷狭路，灯痕犹自记高楼。",
      "露花烟叶与人愁。"
    ],
    "rhythmic": "浣溪沙"
  },
  {
    "author": "晏几道",
    "paragraphs": [
      "翠阁朱阑倚处危。",
      "夜凉闲捻彩箫吹。",
      "曲中双凤已分飞。",
      "绿酒细倾消别恨，红笺小写问归期。",
      "月华风意似当时。"
    ],
    "rhythmic": "浣溪沙"
  },
  {
    "author": "晏几道",
    "paragraphs": [
      "唱得红梅字字香。",
      "柳枝桃叶尽深藏。",
      "遏云声里送雕觞。",
      "才听便拼衣袖湿，欲歌先倚黛眉长。",
      "曲终敲损燕钗梁。"
    ],
    "rhythmic": "浣溪沙"
  },
  {
    "author": "晏几道",
    "paragraphs": [
      "小杏春声学浪仙。",
      "疏梅清唱替哀弦。",
      "似花如雪绕琼筵。",
      "腮粉月痕妆罢后，脸红莲艳酒醒前。",
      "今年水调得人怜。"
    ],
    "rhythmic": "浣溪沙"
  },
  {
    "author": "晏几道",
    "paragraphs": [
      "铜虎分符领外台。",
      "五云深处彩旌来。",
      "春随红旆过长淮。",
      "千里裤襦添旧暖，万家桃李间新栽。",
      "使星回首是三台。"
    ],
    "rhythmic": "浣溪沙"
  },
  {
    "author": "晏几道",
    "paragraphs": [
      "浦口莲香夜不收。",
      "水边风里欲生秋。",
      "棹歌声细不惊鸥。",
      "凉月送归思往事，落英飘去起新愁。",
      "可堪题叶寄东楼。"
    ],
    "rhythmic": "浣溪沙"
  },
  {
    "author": "晏几道",
    "paragraphs": [
      "莫问逢春能几回。",
      "能歌能笑是多才。",
      "露花犹有好枝开。",
      "绿鬓旧人皆老大，红梁新燕又归来。",
      "尽须珍重掌中杯。"
    ],
    "rhythmic": "浣溪沙"
  },
  {
    "author": "晏几道",
    "paragraphs": [
      "楼上灯深欲闭门。",
      "梦云归去不留痕。",
      "几年芳草忆王孙。",
      "向日阑干依旧绿，试将前事倚黄昏。",
      "记曾来处易消魂。"
    ],
    "rhythmic": "浣溪沙"
  },
  {
    "author": "晏几道",
    "paragraphs": [
      "绿阴春尽，飞絮绕香阁。",
      "晚来翠眉宫样，巧把远山学。",
      "一寸狂心未说，已向横波觉。",
      "画帘遮币。",
      "新翻曲妙，暗许闲人带偷掏。",
      "前度书多隐语，意浅愁难答。",
      "昨夜诗有回纹，韵险还慵押。",
      "都待笙歌散了，记取留时霎。",
      "不消红蜡。",
      "闲云归后，月在庭花旧阑角。"
    ],
    "rhythmic": "六么令",
    "tags": ["宋词三百首"]
  },
  {
    "author": "晏几道",
    "paragraphs": [
      "雪残风信，悠扬春消息。",
      "天涯倚楼新恨，杨柳几丝碧。",
      "还是南云雁少，锦字无端的。",
      "宝钗瑶席。",
      "彩弦声里，拼作尊前未归客。",
      "遥想疏梅此际，月底香英白。",
      "别后谁绕前溪，手拣繁枝摘。",
      "莫道伤高恨远，付与临风笛。",
      "尽堪愁寂。",
      "花时往事，更有多情个人忆。"
    ],
    "rhythmic": "六么令"
  },
  {
    "author": "晏几道",
    "paragraphs": [
      "日高春睡，唤起懒装束。",
      "年年落花时候，惯得娇眠足。",
      "学唱宫梅便好，更暖银笙逐。",
      "黛蛾低绿。",
      "堪教人恨，却似江南旧时曲。",
      "常记东楼夜雪，翠幕遮红烛。",
      "还是芳酒杯中，一醉光阴促。",
      "曾笑阳台梦短，无计怜香玉。",
      "此欢难续。",
      "乞求歌罢，借取归云画堂宿。"
    ],
    "rhythmic": "六么令"
  },
  {
    "author": "晏几道",
    "paragraphs": [
      "槛花稀，池草遍。",
      "冷落吹笙庭院。",
      "人去日，燕西飞。",
      "燕归人未归。",
      "数书期，寻梦意。",
      "弹指一年春事。",
      "新怅望，旧悲凉。",
      "不堪红日长。"
    ],
    "rhythmic": "更漏子"
  },
  {
    "author": "晏几道",
    "paragraphs": [
      "柳间眠，花里醉。",
      "不惜绣裙铺地。",
      "钗燕重，鬓蝉轻。",
      "一双梅子青。",
      "粉笺书，罗袖泪。",
      "还有可怜新意。",
      "遮闷绿，掩羞红。",
      "晚来团扇风。"
    ],
    "rhythmic": "更漏子"
  },
  {
    "author": "晏几道",
    "paragraphs": [
      "柳丝长，桃叶小。",
      "深院断无人到。",
      "红日淡，绿烟晴。",
      "流莺三两声。",
      "雪香浓，檀晕少。",
      "枕上卧枝花好。",
      "春思重，晓妆迟。",
      "寻思残梦时。"
    ],
    "rhythmic": "更漏子"
  },
  {
    "author": "晏几道",
    "paragraphs": [
      "露华高，风信远。",
      "宿醉画帘低卷。",
      "梳洗倦，冶游慵。",
      "绿窗春睡浓。",
      "彩条轻，金缕重。",
      "昨日小桥相送。",
      "芳草恨，落花愁。",
      "去年同倚楼。"
    ],
    "rhythmic": "更漏子"
  },
  {
    "author": "晏几道",
    "paragraphs": [
      "出墙花，当路柳。",
      "借问芳心谁有。",
      "红解笑，绿能颦。",
      "千般恼乱春。",
      "北来人，南去客。",
      "朝暮等闲攀折。",
      "怜晚秀，惜残阳。",
      "情知枉断肠。"
    ],
    "rhythmic": "更漏子"
  },
  {
    "author": "晏几道",
    "paragraphs": [
      "欲论心，先掩泪。",
      "零落去年风味。",
      "闲卧处，不言时。",
      "愁多只自知。",
      "到情深，俱是怨。",
      "惟有梦中相见。",
      "犹似旧，奈人禁。",
      "偎人说寸心。"
    ],
    "rhythmic": "更漏子"
  },
  {
    "author": "晏几道",
    "paragraphs": [
      "对镜偷匀玉箸，背人学写银钩。",
      "系谁红豆罗带角，心情正著春游。",
      "那日杨花陌上，多时杏子墙头。",
      "眼底关山无奈，梦中云雨空休。",
      "问看几许怜才意，两蛾藏尽离愁。",
      "难拼此回肠断，终须锁定红楼。"
    ],
    "rhythmic": "河满子"
  },
  {
    "author": "晏几道",
    "paragraphs": [
      "绿绮琴中心事，齐纨扇上时光。",
      "五陵年少浑薄幸，轻如曲水飘香。",
      "夜夜魂消梦峡，年年泪尽啼湘。",
      "归雁行边远字，惊鸾舞处离肠。",
      "蕙楼多少铅华在，从来错倚红妆。",
      "可羡邻姬十五，金钗早嫁王昌。"
    ],
    "rhythmic": "河满子"
  },
  {
    "author": "晏几道",
    "paragraphs": [
      "晓日当帘，睡痕犹占香腮。",
      "轻盈笑倚鸾台。",
      "晕残红，匀宿翠，满镜花开。",
      "娇蝉鬓畔，插一枝、淡蕊疏梅。",
      "每到春深，多愁饶恨，妆成懒下香阶。",
      "意中人，从别后，萦系情怀。",
      "良辰好景，相思字、唤不归来。"
    ],
    "rhythmic": "于飞乐"
  },
  {
    "author": "晏几道",
    "paragraphs": [
      "凭江阁，看烟鸿。",
      "恨春浓。",
      "还有当年闻笛泪，洒东风。",
      "时候草绿花红。",
      "斜阳外、远水溶溶。",
      "浑似阿莲双枕畔，画屏中。"
    ],
    "rhythmic": "愁倚阑令・春光好"
  },
  {
    "author": "晏几道",
    "paragraphs": [
      "花阴月，柳梢莺。",
      "近清明。",
      "长恨去年今夜雨，洒离亭。",
      "枕上怀远诗成。",
      "红笺纸、小砑吴绫。",
      "寄与征人教念远，莫无情。"
    ],
    "rhythmic": "愁倚阑令・春光好"
  },
  {
    "author": "晏几道",
    "paragraphs": [
      "春罗薄，酒醒寒。",
      "梦初残。",
      "敧枕片时云雨事，已关山。",
      "楼上斜日阑干。",
      "楼前路、曾试雕鞍。",
      "拼却一襟怀远泪，倚阑看。"
    ],
    "rhythmic": "愁倚阑令・春光好"
  },
  {
    "author": "晏几道",
    "paragraphs": [
      "年光正似花梢露。",
      "弹指春还暮。",
      "翠眉仙子望归来，倚遍玉城珠树。",
      "岂知别后，好风良月，往事无寻处。",
      "狂情错向红尘住。",
      "忘了瑶台路。",
      "碧桃花蕊已应开，欲伴彩云飞去。",
      "回思十载，朱颜青鬓，枉被浮名误。"
    ],
    "rhythmic": "御街行"
  },
  {
    "author": "晏几道",
    "paragraphs": [
      "街南绿树春饶絮。",
      "雪满游春路。",
      "树头花艳杂娇云，树底人家朱户。",
      "北楼闲上，疏帘高卷，直见街南树。",
      "阑干倚尽犹慵去。",
      "几度黄昏雨。",
      "晚春盘马踏青苔，曾傍绿阴深驻。",
      "落花犹在，香屏空掩，人面知何处。"
    ],
    "rhythmic": "御街行",
    "tags": ["宋词三百首"]
  },
  {
    "author": "晏几道",
    "paragraphs": [
      "高阁对横塘。",
      "新燕年光。",
      "柳花残梦隔潇湘。",
      "绿浦归帆看不见，还是斜阳。",
      "一笑解愁肠。",
      "人会娥妆。",
      "藕丝衫袖郁金香。",
      "曳雪牵云留客醉，且伴春狂。"
    ],
    "rhythmic": "浪淘沙"
  },
  {
    "author": "晏几道",
    "paragraphs": [
      "小绿间长红。",
      "露蕊烟丛。",
      "花开花落昔年同。",
      "惟恨花前携手处，往事成空。",
      "山远水重重。",
      "一笑难逢。",
      "已拼长在别离中。",
      "霜鬓知他从此去，几度春风。"
    ],
    "rhythmic": "浪淘沙"
  },
  {
    "author": "晏几道",
    "paragraphs": [
      "丽曲醉思仙。",
      "十二哀弦。",
      "秾蛾叠柳脸红莲。",
      "多少雨条烟叶恨，红泪离筵。",
      "行子惜流年。",
      "鹈鴂枝边。",
      "吴堤春水舣兰船。",
      "南去北来今渐老，难负尊前。"
    ],
    "rhythmic": "浪淘沙"
  },
  {
    "author": "晏几道",
    "paragraphs": [
      "翠幕绮筵张。",
      "淑景难忘。",
      "阳关声巧绕雕梁。",
      "美酒十分谁与共，玉指持觞。",
      "晓枕梦高唐。",
      "略话衷肠。",
      "小山池院竹风凉。",
      "明夜月圆帘四卷，今夜思量。"
    ],
    "rhythmic": "浪淘沙"
  },
  {
    "author": "晏几道",
    "paragraphs": [
      "昭华凤管知名久。",
      "长闭帘栊。",
      "日日春慵。",
      "闲倚庭花晕脸红。",
      "应说金谷无人后，此会相逢。",
      "三弄临风。",
      "送得当筵玉盏空。"
    ],
    "rhythmic": "丑奴儿・采桑子"
  },
  {
    "author": "晏几道",
    "paragraphs": [
      "日高庭院杨花转，闲淡春风。",
      "莺语惺忪。",
      "似笑金屏昨夜空。",
      "娇慵未洗匀妆手，闲印斜红。",
      "新恨重重。",
      "都与年时旧意同。"
    ],
    "rhythmic": "丑奴儿・采桑子"
  },
  {
    "author": "晏几道",
    "paragraphs": [
      "种花人自蕊宫来。",
      "牵衣问小梅。",
      "今年芳意何似，应向旧枝开。",
      "凭寄语，谢瑶台。",
      "客无才。",
      "粉香传信，玉盏开筵，莫待春回。"
    ],
    "rhythmic": "诉衷情"
  },
  {
    "author": "晏几道",
    "paragraphs": [
      "净揩妆脸浅匀眉。",
      "衫子素梅儿。",
      "苦无心绪梳洗，闲淡也相宜。",
      "云态度，柳腰肢。",
      "入相思。",
      "夜来月底，今日尊前，未当佳期。"
    ],
    "rhythmic": "诉衷情"
  },
  {
    "author": "晏几道",
    "paragraphs": [
      "渚莲霜晓坠残红。",
      "依约旧秋同。",
      "玉人团扇恩浅，一意恨西风。",
      "云去住，月朦胧。",
      "夜寒浓。",
      "此时还是，泪墨书成，未有归鸿。"
    ],
    "rhythmic": "诉衷情"
  },
  {
    "author": "晏几道",
    "paragraphs": [
      "凭觞静忆去年秋，桐落故溪头。",
      "诗成自写红叶，和恨寄东流。",
      "人脉脉，水悠悠。",
      "几多愁。",
      "雁书不到，蝶梦无凭，漫倚高楼。"
    ],
    "rhythmic": "诉衷情"
  },
  {
    "author": "晏几道",
    "paragraphs": [
      "小梅风韵最妖娆。",
      "开处雪初消。",
      "南枝欲附春信，长恨陇人遥。",
      "闲记忆，旧江皋。",
      "路迢迢。",
      "暗香浮动，疏影横斜，几处溪桥。"
    ],
    "rhythmic": "诉衷情"
  },
  {
    "author": "晏几道",
    "paragraphs": [
      "长因蕙草记罗裙。",
      "绿腰沈水熏。",
      "阑干曲处人静，曾共倚黄昏。",
      "风有韵，月无痕。",
      "暗消魂。",
      "拟将幽恨，试写残花，寄与朝云。"
    ],
    "rhythmic": "诉衷情"
  },
  {
    "author": "晏几道",
    "paragraphs": [
      "御纱新制石榴裙。",
      "沈香慢火熏。",
      "越罗双带宫样，飞鹭碧波纹。",
      "随锦字，叠香痕。",
      "寄文君。",
      "系来花下，解向尊前，谁伴朝云。"
    ],
    "rhythmic": "诉衷情"
  },
  {
    "author": "晏几道",
    "paragraphs": [
      "都人离恨满歌筵。",
      "清唱倚危弦。",
      "星屏别后千里，更见是何年。",
      "骢骑稳，绣衣鲜。",
      "欲朝天。",
      "北人欢笑，南国悲凉，迎送金鞭。"
    ],
    "rhythmic": "诉衷情"
  },
  {
    "author": "晏几道",
    "paragraphs": [
      "柳下笙歌庭院，花间姊妹秋千。",
      "记得春楼当日事，写向红窗夜月前。",
      "凭谁寄小莲。",
      "绛蜡等闲陪泪，吴蚕到了缠绵。",
      "绿鬓能供多少恨，未肯无情比断弦。",
      "今年老去年。"
    ],
    "rhythmic": "破阵子"
  },
  {
    "author": "晏几道",
    "paragraphs": [
      "绿遍西池。",
      "梅子青时。",
      "尽无端、尽日东风恶，更霏微细雨，恼人离恨，满路春泥。",
      "应是行云归路，有闲泪、洒相思。",
      "想旗亭、望断黄昏月，又依前误了，红笺香信，翠袖欢期。"
    ],
    "rhythmic": "好女儿"
  },
  {
    "author": "晏几道",
    "paragraphs": [
      "酌酒殷勤。",
      "尽更留春。",
      "忍无情、便赋馀花落，待花前细把、一春心事，问个人人。",
      "莫似花开还谢，愿芳意、且长新。",
      "倚娇红、待得欢期定，向水沈烟底，金莲影下，睡过佳辰。"
    ],
    "rhythmic": "好女儿"
  },
  {
    "author": "晏几道",
    "paragraphs": [
      "花信来时，恨无人似花依旧。",
      "又成春瘦。",
      "折断门前柳。",
      "天与多情，不与长相守。",
      "分飞后。",
      "泪痕和酒。",
      "占了双罗袖。"
    ],
    "rhythmic": "点绛唇"
  },
  {
    "author": "晏几道",
    "paragraphs": [
      "明日征鞭，又将南陌垂杨折。",
      "自怜轻别。",
      "拼得音尘绝。",
      "杏子枝边，倚处阑干月。",
      "依前缺。",
      "去年时节。",
      "旧事无人说。"
    ],
    "rhythmic": "点绛唇"
  },
  {
    "author": "晏几道",
    "paragraphs": [
      "碧水东流，漫题凉叶津头寄。",
      "谢娘春意。",
      "临水颦双翠。",
      "日日骊歌，空费行人泪。",
      "成何计。",
      "未如浓醉。",
      "闲掩红楼睡。"
    ],
    "rhythmic": "点绛唇"
  },
  {
    "author": "晏几道",
    "paragraphs": [
      "妆席相逢，旋匀红泪歌金缕。",
      "意中曾许。",
      "欲共吹花去。",
      "长爱荷香，柳色殷桥路。",
      "留人住。",
      "淡烟微雨。",
      "好个双栖处。"
    ],
    "rhythmic": "点绛唇"
  },
  {
    "author": "晏几道",
    "paragraphs": [
      "湖上西风，露花啼处秋香老。",
      "谢家春草。",
      "唱得清商好。",
      "笑倚兰舟，转尽新声了。",
      "烟波渺。",
      "暮云稀少。",
      "一点凉蟾小。"
    ],
    "rhythmic": "点绛唇"
  },
  {
    "author": "晏几道",
    "paragraphs": [
      "楚乡春晚，似入仙源。",
      "拾翠处、闲随流水，踏青路、暗惹香尘。",
      "心心在，柳外青帘，花下朱门。",
      "对景且醉芳尊。",
      "莫话消魂。",
      "好意思、曾同明月，恶滋味、最是黄昏。",
      "相思处，一纸红笺，无限啼痕。"
    ],
    "rhythmic": "两同心"
  },
  {
    "author": "晏几道",
    "paragraphs": [
      "绿勾阑畔，黄昏淡月，携手对残红。",
      "纱窗影里，朦腾春睡，繁杏小屏风。",
      "须愁别后，天高海阔，何处更相逢。",
      "幸有花前，一杯芳酒，欢计莫匆匆。"
    ],
    "rhythmic": "少年游"
  },
  {
    "author": "晏几道",
    "paragraphs": [
      "西溪丹杏，波前媚脸，珠露与深匀。",
      "南楼翠柳，烟中愁黛，丝雨恼娇颦。",
      "当年此处，闻歌殢酒，曾对可怜人。",
      "今夜相思，水长山远，闲卧送残春。"
    ],
    "rhythmic": "少年游"
  },
  {
    "author": "晏几道",
    "paragraphs": [
      "离多最是，东西流水，终解两相逢。",
      "浅情终似，行云无定，犹到梦魂中。",
      "可怜人意，薄於云水，佳会更难重。",
      "细想从来，断肠多处，不与者番同。"
    ],
    "rhythmic": "少年游"
  },
  {
    "author": "晏几道",
    "paragraphs": [
      "西楼别后，风高露冷，无奈月分明。",
      "飞鸿影里，捣衣砧外，总是玉关情。",
      "王孙此际，山重水远，何处赋西征。",
      "金闺魂梦枉丁宁。",
      "寻尽短长亭。"
    ],
    "rhythmic": "少年游"
  },
  {
    "author": "晏几道",
    "paragraphs": [
      "雕梁燕去，裁诗寄远，庭院旧风流。",
      "黄花醉了，碧梧题罢，闲卧对高秋。",
      "繁云破后，分明素月，凉影挂金钩。",
      "有人凝澹倚西楼。",
      "新样两眉愁。"
    ],
    "rhythmic": "少年游"
  },
  {
    "author": "晏几道",
    "paragraphs": [
      "闲敲玉镫隋堤路。",
      "一笑开朱户。",
      "素云凝澹月婵娟。",
      "门外鸭头春水、木兰船。",
      "吹花拾蕊嬉游惯。",
      "天与相逢晚。",
      "一声长笛倚楼时。",
      "应恨不题红叶、寄相思。"
    ],
    "rhythmic": "虞美人"
  },
  {
    "author": "晏几道",
    "paragraphs": [
      "飞花自有牵情处。",
      "不向枝边坠。",
      "随风飘荡已堪愁。",
      "更伴东流流水、过秦楼。",
      "楼中翠黛含春怨。",
      "闲倚阑干见。",
      "远弹双泪惜香红。",
      "暗恨玉颜光景、与花同。"
    ],
    "rhythmic": "虞美人"
  },
  {
    "author": "晏几道",
    "paragraphs": [
      "曲阑干外天如水。",
      "昨夜还曾倚。",
      "初将明月比佳期。",
      "长向月圆时候、望人归。",
      "罗衣著破前香在。",
      "旧意谁教改。",
      "一春离恨懒调弦。",
      "犹有两行闲泪、宝筝前。"
    ],
    "rhythmic": "虞美人",
    "tags": ["宋词三百首"]
  },
  {
    "author": "晏几道",
    "paragraphs": [
      "疏梅月下歌金缕。",
      "忆共文君语。",
      "更谁情浅似春风。",
      "一夜满枝新绿、替残红。",
      "苹香已有莲开信。",
      "两桨佳期近。",
      "采莲时节定来无。",
      "醉后满身花影、倩人扶。"
    ],
    "rhythmic": "虞美人"
  },
  {
    "author": "晏几道",
    "paragraphs": [
      "玉箫吹遍烟花路。",
      "小谢经年去。",
      "更教谁画远山眉。",
      "又是陌头风细、恼人时。",
      "时光不解年年好。",
      "叶上秋声早。",
      "可怜蝴蝶易分飞。",
      "只有杏梁双燕、每来归。"
    ],
    "rhythmic": "虞美人"
  },
  {
    "author": "晏几道",
    "paragraphs": [
      "秋风不似春风好。",
      "一夜金英老。",
      "更谁来凭曲阑干。",
      "惟有雁边斜月、照关山。",
      "双星旧约年年在。",
      "笑尽人情改。",
      "有期无定是无期。",
      "说与小云新恨、也低眉。"
    ],
    "rhythmic": "虞美人"
  },
  {
    "author": "晏几道",
    "paragraphs": [
      "小梅枝上东君信。",
      "雪后花期近。",
      "南枝开尽北枝开。",
      "长被陇头游子、寄春来。",
      "年年衣袖年年泪。",
      "总为今朝意。",
      "问谁同是忆花人。",
      "赚得小鸿眉黛、也低颦。"
    ],
    "rhythmic": "虞美人"
  },
  {
    "author": "晏几道",
    "paragraphs": [
      "湿红笺纸回纹字。",
      "多少柔肠事。",
      "去年双燕欲归时。",
      "还是碧云千里、锦书迟。",
      "南楼风月长依旧。",
      "别恨无端有。",
      "倩谁横笛倚危阑。",
      "今夜落梅声里、怨关山。"
    ],
    "rhythmic": "虞美人"
  },
  {
    "author": "晏几道",
    "paragraphs": [
      "一弦弹尽仙韶乐。",
      "曾破千金学。",
      "玉楼银烛夜深深。",
      "愁见曲中双泪、落香襟。",
      "从来不奈离声怨。",
      "几度朱弦断。",
      "未知谁解赏新音。",
      "长是好风明月、暗知心。"
    ],
    "rhythmic": "虞美人"
  },
  {
    "author": "晏几道",
    "paragraphs": [
      "秋千散后朦胧月，满院人闲。",
      "几处雕阑。",
      "一夜风吹杏粉残。",
      "昭阳殿里春衣就，金缕初乾。",
      "莫信朝寒。",
      "明日花前试舞看。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "花前独占春风早，长爱江梅。",
      "秀艳清杯。",
      "芳意先愁凤管催。",
      "寻香已落闲人后，此恨难裁。",
      "更晚须来。",
      "却恐初开胜未开。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "芦鞭坠遍杨花陌，晚见珍珍。",
      "疑是朝云。",
      "来作高唐梦里人。",
      "应怜醉落楼中帽，长带歌尘。",
      "试拂香茵。",
      "留解金鞍睡过春。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "日高庭院杨花转，闲淡春风。",
      "昨夜匆匆。",
      "颦入遥山翠黛中。",
      "金盆水冷菱花净，满面残红。",
      "欲洗犹慵。",
      "弦上啼乌此夜同。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "征人去日殷勤嘱，莫负心期。",
      "寒雁来时。",
      "第一传书慰别离。",
      "轻春织就机中素，泪墨题诗。",
      "欲寄相思。",
      "日日高楼看雁飞。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "花时恼得琼枝瘦，半被残香。",
      "睡损梅妆。",
      "红泪今春第一行。",
      "风流笑伴相逢处，白马游缰。",
      "共折垂杨。",
      "手拈芳条说夜长。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "春风不负年年信，长趁花期。",
      "小锦堂西。",
      "红杏初开第一枝。",
      "碧箫度曲留人醉，昨夜归迟。",
      "短恨凭谁。",
      "莺语殷勤月落时。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "秋来更觉消魂苦，小字还稀。",
      "坐想行思。",
      "怎得相看似旧时。",
      "南楼把手凭肩处，风月应知。",
      "别后除非。",
      "梦里时时得见伊。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "谁将一点凄凉意，送入低眉。",
      "画箔闲垂。",
      "多是今宵得睡迟。",
      "夜痕记尽窗间月，曾误心期。",
      "准拟相思。",
      "还是窗间记月时。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "宜春苑外楼堪倚，雪意方浓。",
      "雁影冥濛。",
      "正共银屏小景同。",
      "可无人解相思处，昨夜东风。",
      "梅蕊应红。",
      "知在谁家锦字中。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "白莲池上当时月，今夜重圆。",
      "曲水兰船。",
      "忆伴飞琼看月眠。",
      "黄花绿酒分携后，泪湿吟笺。",
      "旧事年年。",
      "时节南湖又采莲。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "高吟烂醉淮西月，诗酒相留。",
      "明日归舟。",
      "碧藕花中醉过秋。",
      "文姬赠别双团扇，自写银钩。",
      "散尽离愁。",
      "携得清风出画楼。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "前欢几处笙歌地，长负登临。",
      "月幌风襟。",
      "犹忆西楼著意深。",
      "莺花见尽当时事，应笑如今。",
      "一寸愁心。",
      "日日寒蝉夜夜砧。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "无端恼破桃源梦，明日青楼。",
      "玉腻花柔。",
      "不学行云易去留。",
      "应嫌衫袖前香冷，重傍金虬。",
      "歌扇风流。",
      "遮尽归时翠黛愁。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "年年此夕东城见，欢意匆匆。",
      "明日还重。",
      "却在楼台缥缈中。",
      "垂螺拂黛清歌女，曾唱相逢。",
      "秋月春风。",
      "醉枕香衾一岁同。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "双螺未学同心绾，已占歌名。",
      "月白风清。",
      "长倚昭华笛里声。",
      "知音敲尽朱颜改，寂寞时情。",
      "一曲离亭。",
      "惜与青楼忍泪听。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "西楼月下当时见，泪粉偷匀。",
      "歌罢还颦。",
      "恨隔炉烟看未真。",
      "别来楼外垂杨缕，几换青春。",
      "倦客红尘。",
      "长记楼中粉泪人。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "非花非雾前时见，满眼娇春。",
      "浅笑微颦。",
      "恨隔垂帘看未真。",
      "殷勤借问家何处，不在红尘。",
      "若是朝云。",
      "宜作今宵梦里人。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "当时月下分飞处，依旧凄凉。",
      "也会思量。",
      "不道孤眠夜更长。",
      "泪痕搵遍鸳鸯枕，重绕回廊。",
      "月上东窗。",
      "长到如今欲断肠。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "湘妃浦口莲开尽，昨夜红稀。",
      "懒过前溪。",
      "闲舣扁舟看雁飞。",
      "去年谢女池边醉，晚雨霏微。",
      "记得归时。",
      "旋折新荷盖舞衣。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "别来长记西楼事，结遍兰襟。",
      "遗恨重寻。",
      "弦断相如绿绮琴。",
      "何时一枕逍遥夜，细话初心。",
      "若问如今。",
      "也似当时著意深。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "红窗碧玉新名旧，犹绾双螺。",
      "一寸秋波。",
      "千斛明珠觉未多。",
      "小来竹马同游客，惯听清歌。",
      "今日蹉跎。",
      "恼乱工夫晕翠蛾。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "昭华凤管知名久，长闭帘栊。",
      "闻道春慵。",
      "方倚庭花晕脸红。",
      "可怜金谷无人后，此会相逢。",
      "三弄临风。",
      "送得当筵玉盏空。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "金风玉露初凉夜，秋草窗前。",
      "浅醉闲眠。",
      "一枕江风梦不圆。",
      "长情短恨难凭寄，枉费红笺。",
      "试拂么弦。",
      "却恐琴心可暗传。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "心期昨夜寻思遍，犹负殷勤。",
      "齐斗堆金。",
      "难买丹诚一寸真。",
      "须知枕上尊前意，占得长春。",
      "寄语东邻。",
      "似此相看有几人。"
    ],
    "rhythmic": "采桑子"
  },
  {
    "author": "晏几道",
    "paragraphs": [
      "柳上烟归，池南雪尽。",
      "东风渐有繁华信。",
      "花开花谢蝶应知，春来春去莺能问。",
      "梦意犹疑，心期欲近。",
      "云笺字字萦方寸。",
      "宿妆曾比杏腮红，忆人细把香英认。"
    ],
    "rhythmic": "踏莎行"
  },
  {
    "author": "晏几道",
    "paragraphs": [
      "宿雨收尘，朝霞破暝。",
      "风光暗许花期定。",
      "玉人呵手试妆时，粉香帘幕阴阴静。",
      "斜雁朱弦，孤鸾绿镜。",
      "伤春误了寻芳兴。",
      "去年今日杏墙西，啼莺唤得闲愁醒。"
    ],
    "rhythmic": "踏莎行"
  },
  {
    "author": "晏几道",
    "paragraphs": [
      "绿径穿花，红楼压水。",
      "寻芳误到蓬莱地。",
      "玉颜人是蕊珠仙，相逢展尽双蛾翠。",
      "梦草闲眠，流觞浅醉。",
      "一春总见瀛洲事。",
      "别来双燕又西飞，无端不寄相思字。"
    ],
    "rhythmic": "踏莎行"
  },
  {
    "author": "晏几道",
    "paragraphs": [
      "雪尽寒轻，月斜烟重。",
      "清欢犹记前时共。",
      "迎风朱户背灯开，拂檐花影侵帘动。",
      "绣枕双鸳，香苞翠凤。",
      "从来往事都如梦。",
      "伤心最是醉归时，眼前少个人人送。"
    ],
    "rhythmic": "踏莎行"
  },
  {
    "author": "晏几道",
    "paragraphs": [
      "南苑吹花，西楼题叶，故园欢事重重。",
      "凭阑秋思，闲记旧相逢。",
      "几处歌云梦雨，可怜便、流水西东。",
      "别来久，浅情未有，锦字系征鸿。",
      "年光还少味，开残槛菊，落尽溪桐。",
      "漫留得，尊前淡月西风。",
      "此恨谁堪共说，清愁付、绿酒杯中。",
      "佳期在，归时待把，香袖看啼红。"
    ],
    "rhythmic": "满庭芳"
  },
  {
    "author": "晏几道",
    "paragraphs": [
      "画屏天畔，梦回依约，十洲云水。",
      "手拈红笺寄人书，写无限、伤春事。",
      "别浦高楼曾漫倚。",
      "对江南千里。",
      "楼下分流水声中，有当日、凭高泪。"
    ],
    "rhythmic": "留春令",
    "tags": ["宋词三百首"]
  },
  {
    "author": "晏几道",
    "paragraphs": [
      "采莲舟上，夜来陡觉，十分秋意。",
      "懊恼寒花暂时香，与情浅、人相似。",
      "玉蕊歌清招晚醉。",
      "恋小桥风细。",
      "水湿红裙酒初消，又记得、南溪事。"
    ],
    "rhythmic": "留春令"
  },
  {
    "author": "晏几道",
    "paragraphs": [
      "海棠风横，醉中吹落，香红强半。",
      "小粉多情怨花飞，仔细把、残香看。",
      "一抹浓檀秋水畔。",
      "缕金衣新换。",
      "鹦鹉杯深艳歌迟，更莫放、人肠断。"
    ],
    "rhythmic": "留春令"
  },
  {
    "author": "晏几道",
    "paragraphs": [
      "柳阴庭院杏梢墙。",
      "依旧巫阳。",
      "凤箫已远青楼在，水沈谁、复暖前香。",
      "临镜舞鸾离照，倚筝飞雁辞行。",
      "坠鞭人意自凄凉。",
      "泪眼回肠。",
      "断云残雨当年事，到如今、几处难忘。",
      "两袖晓风花陌，一帘夜月兰堂。"
    ],
    "rhythmic": "风入松"
  },
  {
    "author": "晏几道",
    "paragraphs": [
      "心心念念忆相逢。",
      "别恨谁浓。",
      "就中懊恼难拼处，是擘钗、分钿匆匆。",
      "却似桃源路失，落花空记前踪。",
      "彩笺书尽浣溪红。",
      "深意难通。",
      "强欢殢酒图消遣，到醒来、愁闷还重。",
      "若是初心未改，多应此意须同。"
    ],
    "rhythmic": "风入松"
  },
  {
    "author": "晏几道",
    "paragraphs": [
      "庭花香信尚浅。",
      "最玉楼先暖。",
      "梦觉春衾，江南依旧远。",
      "回纹锦字暗翦。",
      "漫寄与、也应归晚。",
      "要问相思，天涯犹自短。"
    ],
    "rhythmic": "清商怨"
  },
  {
    "author": "晏几道",
    "paragraphs": [
      "池苑清阴欲就。",
      "还傍送春时候。",
      "眼中人去难欢偶。",
      "谁共一杯芳酒。",
      "朱阑碧砌皆如旧。",
      "记携手。",
      "有情不管别离久。",
      "情在相逢终有。"
    ],
    "rhythmic": "秋蕊香"
  },
  {
    "author": "晏几道",
    "paragraphs": [
      "歌彻郎君秋草。",
      "别恨远山眉小。",
      "无情莫把多情恼。",
      "第一归来须早。",
      "红尘自古长安道。",
      "故人少。",
      "相思不比相逢好。",
      "此别朱颜应老。"
    ],
    "rhythmic": "秋蕊香"
  },
  {
    "author": "晏几道",
    "paragraphs": [
      "红叶黄花秋意晚，千里念行客。",
      "飞云过尽，归鸿无信，何处寄书得。",
      "泪弹不尽临窗滴。",
      "就砚旋研墨。",
      "渐写到别来，此情深处，红笺为无色。"
    ],
    "rhythmic": "思远人",
    "tags": ["宋词三百首"]
  },
  {
    "author": "晏几道",
    "paragraphs": [
      "翠袖疏纨扇。",
      "凉叶催归燕。",
      "一夜西风，几处伤高怀远。",
      "细菊枝头，开嫩香还遍。",
      "月痕依旧庭院。",
      "事何限。",
      "怅望秋意晚。",
      "离人鬓华将换。",
      "静忆天涯，路比此情犹短。",
      "试约鸾笺，传素期良愿。",
      "南云应有新雁。"
    ],
    "rhythmic": "碧牡丹"
  },
  {
    "author": "晏几道",
    "paragraphs": [
      "长相思。",
      "长相思。",
      "若问相思甚了期。",
      "除非相见时。",
      "长相思。",
      "长相思。",
      "欲把相思说似谁。",
      "浅情人不知。"
    ],
    "rhythmic": "长相思"
  },
  {
    "author": "晏几道",
    "paragraphs": [
      "满街斜月。",
      "垂鞭自唱阳关彻。",
      "断尽柔肠思归切。",
      "都为人人，不许多时别。",
      "南桥昨夜风吹雪。",
      "短长亭下征尘歇。",
      "归时定有梅堪折。",
      "欲把离愁，细拈花枝说。"
    ],
    "rhythmic": "醉落魄・一斛珠"
  },
  {
    "author": "晏几道",
    "paragraphs": [
      "鸾孤月缺。",
      "两春惆怅音尘绝。",
      "如今若负当时节。",
      "信道欢缘，狂向衣襟结。",
      "若问相思何处歇。",
      "相逢便是相思彻。",
      "尽饶别后留心别。",
      "也待相逢，细把相思说。"
    ],
    "rhythmic": "醉落魄・一斛珠"
  },
  {
    "author": "晏几道",
    "paragraphs": [
      "天教命薄。",
      "青楼占得声名恶。",
      "对酒当歌寻思著。",
      "月户星窗，多少旧期约。",
      "相逢细语初心错。",
      "两行红泪尊前落。",
      "霞觞且共深深酌。",
      "恼乱春宵，翠被都闲却。"
    ],
    "rhythmic": "醉落魄・一斛珠"
  },
  {
    "author": "晏几道",
    "paragraphs": [
      "休休莫莫。",
      "离多还是因缘恶。",
      "有情无奈思量著。",
      "月夜佳期，近写青笺约。",
      "心心口口长恨昨。",
      "分飞容易当时错。",
      "后期休似前欢薄。",
      "买断青楼，莫放春闲却。"
    ],
    "rhythmic": "醉落魄・一斛珠"
  },
  {
    "author": "晏几道",
    "paragraphs": [
      "小春花信日边来，未上江楼先坼。",
      "今岁东君消息。",
      "还自南枝得。",
      "素衣染尽天香，玉酒添成国色。",
      "一自故溪疏隔。",
      "肠断长相忆。"
    ],
    "rhythmic": "望仙楼・胡捣练"
  },
  {
    "author": "晏几道",
    "paragraphs": [
      "一曲画楼钟动，宛转歌声缓。",
      "绮席飞尘满。",
      "更少待、金蕉暖。",
      "细雨轻寒今夜短。",
      "依前是、粉墙别馆。",
      "端的欢期应未晚。",
      "奈归云难管。"
    ],
    "rhythmic": "凤孤飞"
  },
  {
    "author": "晏几道",
    "paragraphs": [
      "愁黛颦成月浅，啼妆印得花残。",
      "只消鸳枕夜来闲。",
      "晓镜心情便懒。",
      "醉帽檐头风细，征衫袖口香寒。",
      "绿江春水寄书难。",
      "携手佳期又晚。"
    ],
    "rhythmic": "西江月"
  },
  {
    "author": "晏几道",
    "paragraphs": [
      "南苑垂鞭路冷，西楼把袂人稀。",
      "庭花犹有鬓边枝。",
      "且插残红自醉。",
      "画幕凉催燕去，香屏晓放云归。",
      "依前青枕梦回时。",
      "试问闲愁有几。"
    ],
    "rhythmic": "西江月"
  },
  {
    "author": "晏几道",
    "paragraphs": [
      "绿蕙红兰芳信歇，金蕊正风流。",
      "应为诗人多怨秋。",
      "花意与消愁。",
      "梁王苑路香英密，长记旧嬉游。",
      "曾看飞琼戴满头。",
      "浮动舞梁州。"
    ],
    "rhythmic": "武陵春"
  },
  {
    "author": "晏几道",
    "paragraphs": [
      "九日黄花如有意，依旧满珍丛。",
      "谁似龙山秋兴浓。",
      "吹帽落西风。",
      "年年岁岁登高节，欢事旋成空。",
      "几处佳人此会同。",
      "今在泪痕中。"
    ],
    "rhythmic": "武陵春"
  },
  {
    "author": "晏几道",
    "paragraphs": [
      "烟柳长堤知几曲，一曲一魂消。",
      "秋水无情天共遥。",
      "愁送木兰桡。",
      "熏香绣被心情懒，期信转迢迢。",
      "记得来时倚画桥。",
      "红泪满鲛绡。"
    ],
    "rhythmic": "武陵春"
  },
  {
    "author": "晏几道",
    "paragraphs": [
      "玉阶秋感，年华暗去。",
      "掩深宫、团扇无绪。",
      "记得当时，自翦下、机中轻素。",
      "点丹青、画成秦女。",
      "凉襟犹在，朱弦未改，忍霜纨、飘零何处。",
      "自古悲凉，是情事、轻如云雨。",
      "倚么弦、恨长难诉。"
    ],
    "rhythmic": "解佩令"
  },
  {
    "author": "晏几道",
    "paragraphs": [
      "晚绿寒红。",
      "芳意匆匆。",
      "惜年华、今与谁同。",
      "碧云零落，数字征鸿。",
      "看渚莲凋，宫扇旧，怨秋风。",
      "流波坠叶，佳期何在，想天教、离恨无穷。",
      "试将前事，闲倚梧桐。",
      "有消魂处，明月夜，粉屏空。"
    ],
    "rhythmic": "行香子"
  },
  {
    "author": "晏几道",
    "paragraphs": [
      "倚天楼殿，升平风月，彩仗春移。",
      "鸾丝凤竹，长生调里，迎得翠舆归。",
      "雕鞍游罢，何处还有心期。",
      "浓熏翠被，深停画烛，人约月西时。"
    ],
    "rhythmic": "庆春时"
  },
  {
    "author": "晏几道",
    "paragraphs": [
      "梅梢已有，春来音信，风意犹寒。",
      "南楼暮雪，无人共赏，闲却玉阑干。",
      "殷勤今夜，凉月还似眉弯。",
      "尊前为把，桃根丽曲，重倚四弦看。"
    ],
    "rhythmic": "庆春时"
  },
  {
    "author": "晏几道",
    "paragraphs": [
      "危楼静锁，窗中远岫，门外垂杨。",
      "珠帘不禁春风度，解偷送馀香。",
      "眠思梦想，不如双燕，得到兰房。",
      "别来只是，凭高泪眼，感旧离肠。"
    ],
    "rhythmic": "喜团圆"
  },
  {
    "author": "晏几道",
    "paragraphs": [
      "取次临鸾匀画浅。",
      "酒醒迟来晚。",
      "多情爱惹闲愁，长黛眉低敛。",
      "月底相逢花下见。",
      "有深深良愿。",
      "愿期信、似月如花，须更教长远。"
    ],
    "rhythmic": "忆闷令"
  },
  {
    "author": "晏几道",
    "paragraphs": [
      "莫唱阳关曲。",
      "泪湿当年金缕。",
      "离歌自古最消魂，闻歌更在魂消处。",
      "南楼杨柳多情绪。",
      "不系行人住。",
      "人情却似飞絮。",
      "悠扬便逐春风去。"
    ],
    "rhythmic": "梁州令"
  },
  {
    "author": "晏几道",
    "paragraphs": [
      "莲叶雨，蓼花风。",
      "秋恨几枝红。",
      "远烟收尽水溶溶。",
      "飞雁碧云中。",
      "衷肠事。",
      "鱼笺字。",
      "情绪年年相似。",
      "凭高双袖晚寒浓。",
      "人在月桥东。"
    ],
    "rhythmic": "燕归梁"
  },
  {
    "author": "晏几道",
    "paragraphs": [
      "小亭初报一枝梅，惹起江南归兴。",
      "遥想玉溪风景，水漾横斜影。",
      "异香直到醉乡中，醉后还因香醒。",
      "好是玉容相并。",
      "人与花争莹。"
    ],
    "rhythmic": "胡捣练"
  },
  {
    "author": "晏几道",
    "paragraphs": [
      "风梢雨叶，绿遍江南岸。",
      "思归倦客，寻芳来最晚。",
      "酒边红日初长，陌上飞花正满。",
      "凄凉数声弦管。",
      "怨春短。",
      "玉人应在，明月楼中画眉懒。",
      "鱼笺锦字，多时音信断。",
      "恨如去水空长，事与行云渐远。",
      "罗衾旧香馀暖。"
    ],
    "rhythmic": "扑蝴蝶"
  },
  {
    "author": "晏几道",
    "paragraphs": [
      "夜来酒醒清无梦，愁倚阑干。",
      "露滴轻寒。",
      "雨打芙蓉泪不乾。",
      "佳人别后音尘悄，瘦尽难拼。",
      "明月无端。",
      "已过红楼十二间。"
    ],
    "rhythmic": "丑奴儿・采桑子"
  },
  {
    "author": "晏几道",
    "paragraphs": [
      "溪声急。",
      "无数落花漂出。",
      "燕子分泥蜂酿蜜。",
      "迟迟艳风日。",
      "须信芳菲随失。",
      "况复佳期难必。",
      "拟把此情书万一。",
      "愁多翻阁笔。"
    ],
    "rhythmic": "谒金门"
  },
  {
    "author": "王观",
    "paragraphs": [
      "枝上叶儿未展。",
      "已有坠红千片。",
      "春意怎生防，怎不怨。",
      "被我安排，矮牙床斗帐，和娇艳。",
      "移在花丛里面。",
      "请君看。",
      "惹清香，偎媚暖。",
      "爱香爱暖金杯满。",
      "问春怎管。",
      "大家拼、便做东风，总吹交零乱。",
      "犹肯自、输我鸳鸯一半。"
    ],
    "rhythmic": "忆黄梅"
  },
  {
    "author": "王观",
    "paragraphs": [
      "素手水晶盘。",
      "垒起仙丸。",
      "红绡剪碎却成团。",
      "逗得安排金粟遍，何似鸡冠。",
      "味胜玉浆寒。",
      "只被宜酸。",
      "莫将荔子一般看。",
      "色淡香消僝僽损，才到长安。"
    ],
    "rhythmic": "浪淘沙"
  },
  {
    "author": "王观",
    "paragraphs": [
      "霜瓦鸳鸯，风帘翡翠，今年早是寒少。",
      "矮钉明窗，侧开朱户，断莫乱教人到。",
      "重阴未解，云共雪、商量不了。",
      "青帐垂毡要密，红炉收围宜小。",
      "呵梅弄妆试巧。",
      "绣罗衣、瑞云芝草。",
      "伴我语时同语，笑时同笑。",
      "已被金尊劝倒。",
      "又唱个新词故相恼。",
      "尽道穷冬，元来恁好。"
    ],
    "rhythmic": "天香"
  },
  {
    "author": "王观",
    "paragraphs": [
      "水是眼波横，山是眉峰聚。",
      "欲问行人去那边，眉眼盈盈处。",
      "才始送春归，又送君归去。",
      "若到江东赶上春，千万和春住。"
    ],
    "rhythmic": "卜算子"
  },
  {
    "author": "王观",
    "paragraphs": [
      "黄金殿里。",
      "烛影双龙戏。",
      "劝得官家真个醉。",
      "进酒犹呼万岁。",
      "折旋舞彻伊州。",
      "君恩与整搔头。",
      "一夜御前宣住，六宫多少人愁。"
    ],
    "rhythmic": "清平乐"
  },
  {
    "author": "王观",
    "paragraphs": [
      "百尺清泉声陆续。",
      "映潇洒、碧梧翠竹。",
      "面千步回廊，重重帘幕，小枕敧寒玉。",
      "试展鲛绡看画轴。",
      "见一片、潇湘凝绿。",
      "待玉漏穿花，银河垂地，月上栏干曲。"
    ],
    "rhythmic": "雨中花令"
  },
  {
    "author": "王观",
    "paragraphs": [
      "调雨为酥，催冰做水，东君分付春还。",
      "何人便将轻暖，点破残寒。",
      "结伴踏青去好，平头鞋子小双鸾。",
      "烟郊外，望中秀色，如有无间。",
      "晴则个，阴则个，饾饤得天气，有许多般。",
      "须教镂花拨柳，争要先看。",
      "不道吴绫绣袜，香泥斜沁几行斑。",
      "东风巧，尽收翠绿，吹在眉山。"
    ],
    "rhythmic": "庆清朝慢・庆清朝"
  },
  {
    "author": "王观",
    "paragraphs": [
      "宜春小苑。",
      "处处花开满。",
      "学得红妆红要浅。",
      "催上金车要看。",
      "君王曲宴瑶池。",
      "小舟掠水如飞。",
      "夺得锦标归去，匆匆不惜罗衣。"
    ],
    "rhythmic": "清平乐"
  },
  {
    "author": "王观",
    "paragraphs": [
      "铜驼陌上新正后。",
      "第一风流除是柳。",
      "勾牵春事不如梅，断送离人强似酒。",
      "东君有意偏撋就。",
      "惯得腰肢真个瘦。",
      "阿谁道你不思量，因甚眉头长恁皱。"
    ],
    "rhythmic": "木兰花令"
  },
  {
    "author": "王观",
    "paragraphs": [
      "关山魂梦长，塞雁音书少。",
      "两鬓可怜青，一夜相思老。",
      "归傍碧纱窗，说与人人道。",
      "真个别离难，不似相逢好。"
    ],
    "rhythmic": "生查子",
    "tags": ["宋词三百首"]
  },
  {
    "author": "王观",
    "paragraphs": [
      "单于吹落山头月。",
      "漫漫江上沙如雪。",
      "谁唱缕金衣。",
      "水寒船舫稀。",
      "芦花枫叶浦。",
      "忆抱琵琶语。",
      "身未发长沙。",
      "梦魂先到家。"
    ],
    "rhythmic": "菩萨蛮"
  },
  {
    "author": "王观",
    "paragraphs": [
      "年年江上见寒梅。",
      "暗香来。",
      "为谁开。",
      "疑是月宫、仙子下瑶台。",
      "冷艳一枝春在手，故人远，相思寄与谁。",
      "怨极恨极嗅香蕊。",
      "念此情，家万里。",
      "暮霞散绮。",
      "楚天碧、片片轻飞。",
      "为我多情，特地点征衣。",
      "花易飘零人易老，正心碎，那堪塞管吹。"
    ],
    "rhythmic": "江城梅花引"
  },
  {
    "author": "王观",
    "paragraphs": [
      "红入桃腮，青回柳眼，韶华已破三分。",
      "人不归来，空教草怨王孙。",
      "平明几点催花雨，梦半阑、敧枕初闻。",
      "问东君，因甚将春，老了闲人。",
      "东郊十里香尘满，旋安排玉勒，整顿雕轮。",
      "趁取芳时，共寻岛上红云。",
      "朱衣引马黄金带，算到头、总是虚名。",
      "莫闲愁，一半悲秋，一半伤春。"
    ],
    "rhythmic": "高阳台"
  },
  {
    "author": "王观",
    "paragraphs": [
      "瑞云仙雾。",
      "拂晓重重遮绣户。",
      "一炷清香。",
      "千尺流霞入寿觞。",
      "家门转好。",
      "从此应须长不老。",
      "来岁春风。",
      "看拜西枢小令公。"
    ],
    "rhythmic": "减字木兰花"
  },
  {
    "author": "王观",
    "paragraphs": [
      "人生百岁，七十稀少。",
      "更除十年孩童小。",
      "又十年昏老。",
      "都来五十载，一半被、睡魔分了。",
      "那二十五载之中，宁无些个烦恼。",
      "仔细思量，好追欢及早。",
      "遇酒追朋笑傲。",
      "任玉山摧倒。",
      "沈醉且沈醉，人生似、露垂芳草。",
      "幸新来、有酒如渑，结千秋歌笑。"
    ],
    "rhythmic": "红芍药"
  },
  {
    "author": "王观",
    "paragraphs": ["十三妮子绿窗中。"],
    "rhythmic": "失调名"
  },
  {
    "author": "王观",
    "paragraphs": [
      "别岸相逢何草草，扁舟两岸垂杨。",
      "绣屏珠箔绮香囊。",
      "酒深歌拍缓，愁入翠眉长。",
      "燕子归来人去也，此时无奈昏黄。",
      "桃花应是我心肠。",
      "不禁微雨，流泪湿红妆。"
    ],
    "rhythmic": "临江仙"
  },
  {
    "author": "王安礼",
    "paragraphs": [
      "雅出群芳。",
      "占春前信息，腊后风光。",
      "野岸邮亭，繁似万点轻霜。",
      "清浅溪流倒影，更黯淡、月色笼香。",
      "浑疑是、姑射冰姿，寿阳粉面初妆。",
      "多情对景易感，况淮天庾岭，迢递相望。",
      "愁听龙吟凄绝，画角悲凉。",
      "念昔因谁醉赏，向此际、空恼危肠。",
      "终须待结实，恁时佳味堪尝。"
    ],
    "rhythmic": "万年欢"
  },
  {
    "author": "王安礼",
    "paragraphs": [
      "薰风微动，方樱桃弄色，萱草成窠。",
      "翠帏敞轻罗。",
      "试冰簟初展，几尺湘波。",
      "疏帘广厦，寄潇洒、一枕南柯。",
      "引多少、梦中归绪，洞庭雨棹烟蓑。",
      "惊回处，闲昼永，但时时，燕雏莺友相过。",
      "正绿影婆娑。",
      "况庭有幽花，池有新荷。",
      "青梅煮酒，幸随分、赢得高歌。",
      "功名事、到头终在，岁华忍负清和。"
    ],
    "rhythmic": "潇湘忆故人慢",
    "tags": ["洞庭湖"]
  },
  {
    "author": "王安礼",
    "paragraphs": [
      "春睡腾腾，觉来鸳被堆香暖。",
      "起来慵懒。",
      "触目情何限。",
      "深院日斜，人静花阴转。",
      "柔肠断。",
      "凭高不见。",
      "芳草连天远。"
    ],
    "rhythmic": "点绛唇"
  },
  {
    "author": "张舜民",
    "paragraphs": [
      "七朝文物旧江山。",
      "水如天。",
      "莫凭栏。",
      "千古斜阳，无处问长安。",
      "更隔秦淮闻旧曲，秋已半，夜将阑。",
      "争教潘鬓不生斑。",
      "敛芳颜。",
      "抹么弦。",
      "须记琵琶，子细说因缘。",
      "待得鸾胶肠已断，重别日，是何年。"
    ],
    "rhythmic": "江神子・江城子"
  },
  {
    "author": "张舜民",
    "paragraphs": [
      "三湘迁客思悠哉。",
      "尊俎定常开。",
      "云雨未消歌伴，山川忍对离杯。",
      "他年来此，贤侯未去，忍话先回。",
      "好在江南山色，恁时重上高台。"
    ],
    "rhythmic": "朝中措"
  },
  {
    "author": "张舜民",
    "paragraphs": [
      "木叶下君山。",
      "空水漫漫。",
      "十分斟酒敛芳颜。",
      "不是渭城西去客，休唱阳关。",
      "醉袖抚危栏。",
      "天淡云闲。",
      "何人此路得生还。",
      "回首夕阳红尽处，应是长安。"
    ],
    "rhythmic": "卖花声"
  },
  {
    "author": "张舜民",
    "paragraphs": [
      "楼上久踟躇。",
      "地远身孤。",
      "拟将憔悴吊三闾。",
      "自是长安日下影，流落江湖。",
      "烂醉且消除。",
      "不醉何如。",
      "又看暝色满平芜。",
      "试问寒沙新到雁，应有来书。"
    ],
    "rhythmic": "卖花声"
  },
  {
    "author": "曾布",
    "paragraphs": [
      "江南客，家有宁馨儿。",
      "三世文章称大手，一门兄弟独良眉。",
      "藉甚众多推。",
      "千里足，来自渥洼池。",
      "莫倚善题鹦鹉赋，青山须待健时归。",
      "不似傲当时。"
    ],
    "rhythmic": "江南好・忆江南"
  },
  {
    "author": "曾布",
    "paragraphs": [
      "魏豪有冯燕，年少客幽并。",
      "击球斗鸡为戏，游侠久知名。",
      "因避仇、来东郡。",
      "元戎留属中军。",
      "直气凌貔虎，须臾叱咤风云。",
      "凛凛坐中生。",
      "偶乘佳兴。",
      "轻裘锦带，东风跃马，往来寻访幽胜。",
      "游冶出东城。",
      "堤上莺花撩乱，香车宝马纵横。",
      "草软平沙稳。",
      "高楼两岸春风，语笑隔帘声。"
    ],
    "rhythmic": "水调歌头"
  },
  {
    "author": "曾布",
    "paragraphs": [
      "袖笼鞭敲镫。",
      "无语独闲行。",
      "绿杨下、人初静。",
      "烟澹夕阳明。",
      "窈窕佳人，独立瑶阶，掷果潘郎，瞥见红颜横波盻，不胜娇软倚银屏。",
      "曳红裳，频推朱户，半开还掩，似欲倚、咿哑声里，细说深情。",
      "因遣林间青鸟，为言彼此心期，的的深相许，窃香解佩，绸缪相顾不胜情。"
    ],
    "rhythmic": "水调歌头"
  },
  {
    "author": "曾布",
    "paragraphs": [
      "说良人滑将张婴。",
      "从来嗜酒，还家镇长酩酊狂酲。",
      "屋上鸣鸠空斗，梁间客燕相惊。",
      "谁与花为主，兰房从此，朝云夕雨两牵萦。",
      "似游丝飘荡，随风无定。",
      "奈何岁华荏苒，欢计苦难凭。",
      "唯见新恩缱绻，连枝并翼，香闺日日为郎，谁知松萝托蔓，一比一毫轻。"
    ],
    "rhythmic": "水调歌头"
  },
  {
    "author": "曾布",
    "paragraphs": [
      "一夕还家醉，开户起相迎。",
      "为郎引裾相庇，低首略潜形。",
      "情深无隐。",
      "欲郎乘间起佳兵。",
      "授青萍。",
      "茫然抚叹，不忍欺心。",
      "尔能负心於彼，於我必无情。",
      "熟视花钿不足，刚肠终不能平。",
      "假手迎天意，一挥霜刃。",
      "窗间粉颈断瑶琼。"
    ],
    "rhythmic": "水调歌头"
  },
  {
    "author": "曾布",
    "paragraphs": [
      "凤凰钗、宝玉凋零。",
      "惨然怅，娇魂怨，饮泣吞声。",
      "还被凌波呼唤，相将金谷同游，想见逢迎处，揶揄羞面，妆脸泪盈盈。",
      "醉眠人、醒来晨起，血凝螓首，但惊喧，白邻里、骇我卒难明。",
      "思败幽囚推究，覆盆无计哀鸣。",
      "丹笔终诬服，圜门驱拥，衔冤垂首欲临刑。"
    ],
    "rhythmic": "水调歌头"
  },
  {
    "author": "曾布",
    "paragraphs": [
      "向红尘里，有喧呼攘臂，转声辟众，莫遣人冤滥、杀张室，忍偷生。",
      "僚吏惊呼呵叱，狂辞不变如初，投身属吏，慷慨吐丹诚。",
      "仿佛缧绁，自疑梦中，闻者皆惊叹，为不平。",
      "割爱无心，泣对虞姬，手戮倾城宠，翻然起死，不教仇怨负冤声。"
    ],
    "rhythmic": "水调歌头"
  },
  {
    "author": "曾布",
    "paragraphs": [
      "义城元靖贤相国，喜慕英雄士，赐金缯。",
      "闻斯事，频叹赏，封章归印。",
      "请赎冯燕罪，日边紫泥封诏，阖境赦深刑。",
      "万古三河风义在，青简上、众知名。",
      "河东注，任流水滔滔，水涸名难泯。",
      "至今乐府歌咏。",
      "流入管弦声。"
    ],
    "rhythmic": "水调歌头"
  },
  {
    "author": "魏夫人",
    "paragraphs": [
      "庭院深深深几许，云窗雾阁春迟。",
      "为谁憔悴损芳姿。",
      "夜来清梦好，应是发南枝。",
      "玉瘦檀轻无限恨，南楼羌管休吹。",
      "浓香吹尽有谁知。",
      "暖风迟日也，别到杏花肥。"
    ],
    "rhythmic": "临江仙"
  },
  {
    "author": "魏夫人",
    "paragraphs": [
      "雨后晓寒轻，花外早莺啼歇。",
      "愁听隔溪残漏，正一声凄咽。",
      "不堪西望去程赊，离肠万回结。",
      "不似海棠阴下，按凉州时节。"
    ],
    "rhythmic": "好事近"
  },
  {
    "author": "魏夫人",
    "paragraphs": [
      "夕阳楼外落花飞。",
      "晴空碧四垂。",
      "去帆回首已天涯。",
      "孤烟卷翠微。",
      "楼上客，鬓成丝。",
      "归来未有期。",
      "断魂不忍下危梯。",
      "桐阴月影移。"
    ],
    "rhythmic": "阮郎归"
  },
  {
    "author": "魏夫人",
    "paragraphs": [
      "西楼明月。",
      "掩映梨花千树雪。",
      "楼上人归。",
      "愁听孤城一雁飞。",
      "玉人何处。",
      "又见江南春色暮。",
      "芳信难寻。",
      "去后桃花流水深。"
    ],
    "rhythmic": "减字木兰花"
  },
  {
    "author": "魏夫人",
    "paragraphs": [
      "落花飞絮。",
      "杳杳天涯人甚处。",
      "欲寄相思。",
      "春尽衡阳雁渐稀。",
      "离肠泪眼。",
      "肠断泪痕流不断。",
      "明月西楼。",
      "一曲阑干一倍愁。"
    ],
    "rhythmic": "减字木兰花"
  },
  {
    "author": "魏夫人",
    "paragraphs": [
      "溪山掩映斜阳里。",
      "楼台影动鸳鸯起。",
      "隔岸两三家。",
      "出墙红杏花。",
      "绿杨堤下路。",
      "早晚溪边去。",
      "三见柳绵飞。",
      "离人犹未归。"
    ],
    "rhythmic": "菩萨蛮"
  },
  {
    "author": "魏夫人",
    "paragraphs": [
      "东风已绿瀛洲草。",
      "画楼帘卷清霜晓。",
      "清绝比湖梅。",
      "花开未满枝。",
      "长天音信断。",
      "又见南归雁。",
      "何处是离愁。",
      "长安明月楼。"
    ],
    "rhythmic": "菩萨蛮"
  },
  {
    "author": "魏夫人",
    "paragraphs": [
      "红楼斜倚连溪曲。",
      "楼前溪水凝寒玉。",
      "荡漾木兰船。",
      "船中人少年。",
      "荷花娇欲语。",
      "笑入鸳鸯浦。",
      "波上暝烟低。",
      "菱歌月下归。"
    ],
    "rhythmic": "菩萨蛮"
  },
  {
    "author": "魏夫人",
    "paragraphs": [
      "不是无心惜落花。",
      "落花无意恋春华。",
      "昨日盈盈枝上笑。",
      "谁道。",
      "今朝吹去落谁家。",
      "把酒临风千种恨。",
      "难问。",
      "梦回云散见无涯。",
      "妙舞清歌谁是主。",
      "回顾。",
      "高城不见夕阳斜。"
    ],
    "rhythmic": "定风波"
  },
  {
    "author": "魏夫人",
    "paragraphs": [
      "波上清风，画船明月人归后，渐消残酒。",
      "独自凭阑久。",
      "聚散匆匆，此恨年年有，重回首。",
      "淡烟疏柳。",
      "隐隐芜城漏。"
    ],
    "rhythmic": "点绛唇"
  },
  {
    "author": "魏夫人",
    "paragraphs": [
      "小院无人帘半卷，独自倚阑时。",
      "宽尽春来金缕衣。",
      "憔悴有谁知。",
      "玉人近日书来少，应是怨来迟。",
      "梦里长安早晚归。",
      "和泪立斜晖。"
    ],
    "rhythmic": "武陵春"
  },
  {
    "author": "魏夫人",
    "paragraphs": [
      "别郎容易见郎难。",
      "几何般。",
      "懒临鸾。",
      "憔悴容仪，陡觉缕衣宽。",
      "门外红梅将谢也，谁信道、不曾看。",
      "晓妆楼上望长安。",
      "怯轻寒。",
      "莫凭阑。",
      "嫌怕东风，吹恨上眉端。",
      "为报归期须及早，休误妾、一春闲。"
    ],
    "rhythmic": "江城子"
  },
  {
    "author": "魏夫人",
    "paragraphs": [
      "记得来时春未暮。",
      "执手攀花，袖染花梢露。",
      "暗卜春心共花语。",
      "争寻双朵争先去。",
      "多情因甚相辜负。",
      "轻折轻离，欲向谁分诉。",
      "泪湿海棠花枝处。",
      "东君空把奴分付。"
    ],
    "rhythmic": "卷珠帘・蝶恋花"
  },
  {
    "author": "魏夫人",
    "paragraphs": [
      "灯花耿耿漏迟迟。",
      "人别后、夜凉时。",
      "西风潇洒梦初回。",
      "谁念我，就单枕，皱双眉。",
      "锦屏绣幌与秋期。",
      "肠欲断、泪偷垂。",
      "月明还到小窗西。",
      "我恨你，我忆你，你争知。"
    ],
    "rhythmic": "系裙腰"
  },
  {
    "author": "王仲甫",
    "paragraphs": [
      "黄金殿里。",
      "烛影双龙戏。",
      "劝得官家真个醉，进酒犹呼万岁。",
      "锦裀舞彻凉州，君恩与整搔头。",
      "一夜御前宣唤，六宫多少人愁。"
    ],
    "rhythmic": "清平乐"
  },
  {
    "author": "王仲甫",
    "paragraphs": [
      "忆得延州，旧曾相见，东城近东下住。",
      "被若著意引归家，放十分、以上抬举。",
      "小样罗衫，淡红拂过，风流万般做处。",
      "怕伊蓦地忆人时，梦中来、不要迷路。"
    ],
    "rhythmic": "满朝欢"
  },
  {
    "author": "王仲甫",
    "paragraphs": [
      "牡丹不好长春好，有个因依。",
      "一两枝儿。",
      "但是风光总属伊。",
      "当初祗为嫦娥种，月正明时。",
      "教恁芳菲。",
      "伴著团圆十二回。"
    ],
    "rhythmic": "丑奴儿・采桑子"
  },
  {
    "author": "王仲甫",
    "paragraphs": [
      "风折新英，雨肥繁实，又还如豆。",
      "玉核初成，红腮尚浅，齿软酸透。",
      "粉墙低亚，佳人惊见，不管露沾襟袖。",
      "一枝钗子未插，应把手挪频嗅。",
      "相思病酒，只因思此，免使文君眉皱。",
      "入鼎调羹，攀林止渴，功业还依旧。",
      "看看飞燕，衔将春去，又将欲、黄昏时候。",
      "争如向、金盘满捧，共君王对酒。"
    ],
    "rhythmic": "永遇乐"
  },
  {
    "author": "王仲甫",
    "paragraphs": [
      "素手水晶盘。",
      "垒起仙丸。",
      "红绡碾碎却成团。",
      "逗得安排金粟遍，何似鸡冠。",
      "味胜玉浆寒。",
      "只被宜酸。",
      "莫将荔子一般看。",
      "色淡香消僝僽损，才到长安。"
    ],
    "rhythmic": "浪淘沙"
  },
  {
    "author": "王仲甫",
    "paragraphs": [
      "醉醒醒醉。",
      "凭君会取皆滋味。",
      "浓斟琥珀香浮蚁。",
      "一入愁肠，便有阳春意。",
      "须将席幕为天地。",
      "歌前起舞花前睡。",
      "从他兀兀陶陶里。",
      "犹胜醒醒，惹得闲憔悴。"
    ],
    "rhythmic": "醉落魄・一斛珠"
  },
  {
    "author": "王仲甫",
    "paragraphs": [
      "挂冠神武，来作烟花主。",
      "千里好江山，都尽是、君恩赐与。",
      "风勾月引，催上泛宅时，酒倾玉，脍堆雪，总道神仙侣。",
      "蓑衣箬笠，更著些儿雨。",
      "横笛两三声，晚云中、惊鸥来去。",
      "欲烦妙手，写入散人图，蜗角名，蝇头利，著甚来由顾。"
    ],
    "rhythmic": "蓦山溪"
  },
  {
    "author": "孙浩然",
    "paragraphs": [
      "一带江山如画。",
      "景物向秋潇洒。",
      "水浸碧天何处断，霁色冷光相射。",
      "橘树荻花洲，掩映竹篱茅舍。",
      "天际客帆高挂。",
      "烟外酒旗低亚。",
      "多少六朝兴废事，尽入渔樵闲话。",
      "怅望倚层楼，红日无言西下。"
    ],
    "rhythmic": "离亭燕・离亭宴"
  },
  {
    "author": "孙浩然",
    "paragraphs": [
      "何处采菱归暮。",
      "隔宵烟、菱歌轻举。",
      "白苹风起月华寒，影朦胧、半和梅雨。",
      "脉脉相逢心似许。",
      "扶兰棹、黯然凝伫。",
      "遥指前村，隐隐烟树，含情背人归去。"
    ],
    "rhythmic": "夜行船"
  },
  {
    "author": "王诜",
    "paragraphs": [
      "才子阴风度远关。",
      "清愁曾向画图看。",
      "山衔斗柄三星没，雪共月明千里寒。",
      "新路陌，旧江干。",
      "崎岖谁叹客程难。",
      "临风更听昭华笛，簌簌梅花满地残。"
    ],
    "rhythmic": "鹧鸪天"
  },
  {
    "author": "王诜",
    "paragraphs": [
      "春欲来时，看雪里、新梅品流珍绝。",
      "气韵楚江，颜色中央，数朵巧熔香蜡。",
      "嫩苞珠泪圆金烛，娇腮润、蜂房微缺。",
      "画栏悄，佳人道妆，醉吟风月。",
      "淡白轻红谩说。",
      "算何事、东君用心偏别。",
      "赋与异姿，添与清香，堪向苦寒时节。",
      "但教开后金尊满，休惆怅、落时歌阙。",
      "断肠也，繁枝为谁赠折。"
    ],
    "rhythmic": "花心动"
  },
  {
    "author": "王诜",
    "paragraphs": [
      "寿阳妆晚，慵匀素脸，经宵醉痕堪惜。",
      "前村雪里，几枝初绽，□冰姿仙格。",
      "忍被东风，乱飘满地，残英堆积。",
      "可堪江上起离愁，凭谁说寄，肠断未归客。",
      "流恨声传羌笛。",
      "感行人、水亭山驿。",
      "越溪信阻，仙乡路杳，但风流尘迹。",
      "香艳浓时，东君吟赏，已成轻掷。",
      "愿身长健，且凭阑，明年还放春消息。"
    ],
    "rhythmic": "落梅花・落梅"
  },
  {
    "author": "王诜",
    "paragraphs": [
      "多情春意忆时节。",
      "北圃人来，传道江梅，依稀芳姿，数枝新发。",
      "夸嫩脸著胭脂，腻滑凝香雪。",
      "问伊还记年时，正好相看，因甚轻别。",
      "情切。",
      "往事散浮云，旧恨成华发。",
      "算知空对，绮槛雕栏，孜孜望人攀折。",
      "愁未见苦思量，待见重端叠。",
      "愿与永仿高堂，云雨芳菲月。"
    ],
    "rhythmic": "黄莺儿"
  },
  {
    "author": "王诜",
    "paragraphs": [
      "金勒狨鞍，西城嫩寒春晓。",
      "路渐入、垂杨芳草。",
      "过平堤，穿绿迳，几声啼鸟。",
      "是处里，谁家杏花临水，依约靓妆窥照。",
      "极目高原，东风露桃烟岛。",
      "望十里、红围绿绕。",
      "更相将、乘酒兴，幽情多少。",
      "待向晚、从头记将归去，说与凤楼人道。"
    ],
    "rhythmic": "踏青游"
  },
  {
    "author": "王诜",
    "paragraphs": [
      "烛影摇红向夜阑，乍酒醒、心情懒。",
      "尊前谁为唱阳关，离恨天涯远。",
      "无奈云沈雨散。",
      "凭阑干、东风泪眼。",
      "海棠开后，燕子来时，黄昏庭院。"
    ],
    "rhythmic": "忆故人・烛影摇红"
  },
  {
    "author": "王诜",
    "paragraphs": [
      "金井先秋，梧叶飘黄。",
      "几回惊觉梦初长。",
      "雨微烟淡。",
      "疏雨池塘。",
      "渐蓼花明，菱花冷，藕花凉。",
      "幽人已惯，枕单衾冷，任商飙、催换年光。",
      "问谁相伴，终日清狂。",
      "有竹间风，尊中酒，水边床。"
    ],
    "rhythmic": "行香子"
  },
  {
    "author": "王诜",
    "paragraphs": [
      "钟送黄昏鸡报晓。",
      "昏晓相催，世事何时了。",
      "万恨千愁人自老。",
      "春来依旧生芳草。",
      "忙处人多闲处少。",
      "闲处光阴，几个人知道。",
      "独上高楼云渺渺。",
      "天涯一点青山小。"
    ],
    "rhythmic": "蝶恋花"
  },
  {
    "author": "王诜",
    "paragraphs": [
      "锦城春色花无数。",
      "排比笙歌留客住。",
      "轻寒轻暖夹衣天，乍雨乍晴寒食路。",
      "花虽不语莺能语。",
      "莫放韶光容易去。",
      "海棠开后月明前，纵有千金无买处。"
    ],
    "rhythmic": "玉楼春"
  },
  {
    "author": "王诜",
    "paragraphs": [
      "帝里春归，早先妆点，皇家池馆园林。",
      "雏莺未迁，燕子乍归，时节戏弄晴阴。",
      "琼楼珠阁，恰正在、柳曲花心。",
      "翠袖艳、衣凭阑干，惯闻弦管新音。",
      "此际相携宴赏，纵行乐随处，芳树遥岑。",
      "桃腮杏脸，嫩英万叶，千枝绿浅红深。",
      "轻风终日，泛暗香、长蛮衣襟。",
      "洞户醉，归访笙歌，晚来云海沈沈。"
    ],
    "rhythmic": "花发沁园春"
  },
  {
    "author": "王诜",
    "paragraphs": [
      "小桃枝上春来早，初试薄罗衣。",
      "年年此夜，华灯盛照，人月圆时。",
      "禁街箫鼓，寒轻夜永，纤手同携。",
      "更阑人静。",
      "千门笑语，声在帘帏。"
    ],
    "rhythmic": "人月圆"
  },
  {
    "author": "王诜",
    "paragraphs": [
      "雪霁轻尘敛，好风初报柳。",
      "春寒浅、当三五。",
      "是处鳌山耸，金羁宝乘，游赏遍蓬壶。",
      "向黄昏时候。",
      "对双龙阙门前，皓月华灯射，变清昼。",
      "彩凤低衔天语。",
      "承宣诏传呼。",
      "飞上层霄，共陪霞觞频举。",
      "更渐阑，正回路。",
      "遥拥车佩珊珊，笼纱满香衢。",
      "指凤楼、相将醉归去。"
    ],
    "rhythmic": "换遍歌头"
  },
  {
    "author": "王诜",
    "paragraphs": ["合彩丝、对缠玉腕。"],
    "rhythmic": "失调名"
  },
  {
    "author": "王诜",
    "paragraphs": ["偷闲结个艾虎儿，要插在、秋蝉鬓畔。"],
    "rhythmic": "失调名"
  },
  {
    "author": "王诜",
    "paragraphs": ["带了黄花，强饮茱萸酒。"],
    "rhythmic": "失调名"
  },
  {
    "author": "王诜",
    "paragraphs": [
      "画堂霜重晓寒消，南枝红雪妆成。",
      "卷帘疑是弄妆人。",
      "粉面带春醒。",
      "最爱北江临岸，含娇浅淡精神。",
      "微风不动水纹平。",
      "倒影斗轻盈。"
    ],
    "rhythmic": "画堂春令・画堂春"
  },
  {
    "author": "王诜",
    "paragraphs": [
      "绰略青梅弄春色。",
      "真艳态堪惜。",
      "经年费尽东君力。",
      "有情先到探春客。",
      "无语泣寒香，时暗度瑶席。",
      "月下风前空怅望，思携手同摘。",
      "画栏倚遍无消息。",
      "佳辰乐事再难得。",
      "还是夕阳天，空暮云凝碧。"
    ],
    "rhythmic": "撼庭竹"
  },
  {
    "author": "王诜",
    "paragraphs": [
      "小雨初晴回晚照。",
      "金翠楼台，倒影芙蓉沼。",
      "杨柳垂垂风袅袅。",
      "嫩荷无数青钿小。",
      "似此园林无限好。",
      "流落归来，到了心情少。",
      "坐到黄昏人悄悄。",
      "更应添得朱颜老。"
    ],
    "rhythmic": "蝶恋花"
  },
  {
    "author": "陈济翁",
    "paragraphs": [
      "去年今日，从驾游西苑。",
      "彩仗压金波，看水戏、鱼龙曼衍。",
      "宝津南殿，宴坐近天颜，金杯酒，君王劝。",
      "头上宫花颤。",
      "六军锦绣，万骑穿杨箭。",
      "日暮翠华归，拥钧天、笙歌一片。",
      "如今关外，千里未归人，前山雨，西楼晚。",
      "望断思君眼。"
    ],
    "rhythmic": "蓦山溪"
  },
  {
    "author": "陈济翁",
    "paragraphs": [
      "薰风时候。",
      "芍药披晴昼。",
      "天上玉阑干，展一枰、天家锦绣。",
      "汉宫唐殿。",
      "嫔御逞妖娆，飞燕女，太真妃，一样新妆就。",
      "黄金拈线，色与红芳斗。",
      "谁把绛绡衣，误将他、胭脂渍透。",
      "晚风生处，襟袖卷浓香，持玉斝，秉纱笼，倚醉听更漏。"
    ],
    "rhythmic": "蓦山溪"
  },
  {
    "author": "陈济翁",
    "paragraphs": [
      "濯锦江头，羞杀艳桃秾李。",
      "纵赵昌、丹青难比。",
      "晕轻红，留浅素，千娇百媚。",
      "照绿水。",
      "恰如下临鸾镜，妃子弄妆犹醉。",
      "诗笔因循，不晓少陵深意。",
      "但满眼、伤春珠泪。",
      "燕来时，莺啼处，年年憔悴。",
      "便除是。",
      "秉烛凭阑吟赏，莫教夜深花睡。"
    ],
    "rhythmic": "踏青游"
  },
  {
    "author": "苏轼",
    "paragraphs": [
      "古来云海茫茫，道山绛阙知何处。",
      "人间自有，赤城居士，龙蟠凤举。",
      "清净无为，坐忘遗照，八篇奇语。",
      "向玉霄东望，蓬莱暗霭，有云驾、骖风驭。",
      "行尽九州四海，笑纷纷、落花飞絮。",
      "临江一见，谪仙风采，无言心许。",
      "八表神游，浩然相对，酒酣箕踞。",
      "待垂天赋就，骑鲸路稳，约相将去。"
    ],
    "rhythmic": "水龙吟"
  },
  {
    "author": "苏轼",
    "paragraphs": [
      "楚山修竹如云，异材秀出千林表。",
      "龙须半翦，凤膺微涨，玉肌匀绕。",
      "木落淮南，雨晴云梦，月明风袅。",
      "自中郎不见，桓伊去后，知孤负、秋多少。",
      "闻道岭南太守，后堂深、绿珠娇小。",
      "绮窗学弄，梁州初遍，霓裳未了。",
      "嚼徵含宫，泛商流羽，一声云杪。",
      "为使君洗尽，蛮风瘴雨，作霜天晓。"
    ],
    "rhythmic": "水龙吟"
  },
  {
    "author": "苏轼",
    "paragraphs": [
      "似花还似非花，也无人惜从教坠。",
      "抛家傍路，思量却是，无情有思。",
      "萦损柔肠，困酣娇眼，欲开还闭。",
      "梦随风万里，寻郎去处，又还被、莺呼起。",
      "不恨此花飞尽，恨西园、落红难缀。",
      "晓来雨过，遗踪何在，一池萍碎。",
      "春色三分，二分尘土，一分流水。",
      "细看来，不是杨花点点，是离人泪。"
    ],
    "rhythmic": "水龙吟",
    "tags": ["宋词三百首"]
  },
  {
    "author": "苏轼",
    "paragraphs": [
      "小舟横截春江，卧看翠壁红楼起。",
      "云间笑语，使君高会，佳人半醉。",
      "危柱哀弦，艳歌馀响，绕云萦水。",
      "念故人老大，风流未减，独回首、烟波里。",
      "推枕惘然不见，但空江、月明千里。",
      "五湖闻道，扁舟归去，仍携西子。",
      "云梦南州，武昌南岸，昔游应记。",
      "料多情梦里，端来见我，也参差是。"
    ],
    "rhythmic": "水龙吟"
  },
  {
    "author": "苏轼",
    "paragraphs": [
      "归去来兮，吾归何处，万里家在岷峨。",
      "百年强半，来日苦无多。",
      "坐见黄州再闰，儿童尽、楚语吴歌。",
      "山中友，鸡豚社酒，相劝老东坡。",
      "云何。",
      "当此去，人生底事，来往如梭。",
      "待闲看，秋风洛水清波。",
      "好在堂前细柳，应念我、莫翦柔柯。",
      "仍传语，江南父老，时与晒渔蓑。"
    ],
    "rhythmic": "满庭芳"
  },
  {
    "author": "苏轼",
    "paragraphs": [
      "香叆雕盘，寒生冰箸，画堂别是风光。",
      "主人情重，开宴出红妆。",
      "腻玉圆搓素颈，藕丝嫩、新织仙裳。",
      "双歌罢，虚檐转月，馀韵尚悠扬。",
      "人间，何处有，司空见惯，应谓寻常。",
      "坐中有狂客，恼乱愁肠。",
      "报道金钗坠也，十指露、春笋纤长。",
      "亲曾见，全胜宋玉，想像赋高唐。"
    ],
    "rhythmic": "满庭芳"
  },
  {
    "author": "苏轼",
    "paragraphs": [
      "蜗角虚名，蝇头微利，算来著甚乾忙。",
      "事皆前定，谁弱又谁强。",
      "且趁闲身未老，尽放我、些子疏狂。",
      "百年里，浑教是醉，三万六千场。",
      "思量。",
      "能几许，忧愁风雨，一半相妨。",
      "又何须，抵死说短论长。",
      "幸对清风皓月，苔茵展、云幕高张。",
      "江南好，千锺美酒，一曲《满庭芳》。"
    ],
    "rhythmic": "满庭芳"
  },
  {
    "author": "苏轼",
    "paragraphs": [
      "三十三年，今谁存者，算只君与长江。",
      "凛然苍桧，霜干苦难双。",
      "闻道司州古县，云溪上、竹坞松窗。",
      "江南岸，不因送子，宁肯过吾邦。",
      "摐摐。",
      "疏雨过，风林舞破，烟盖云幢。",
      "愿持此邀君，一饮空缸。",
      "居士先生老矣，真梦里、相对残釭。",
      "歌舞断，行人未起，船鼓已逄逄。"
    ],
    "rhythmic": "满庭芳",
    "tags": ["长江"]
  },
  {
    "author": "苏轼",
    "paragraphs": [
      "三十三年，飘流江海，万里烟浪云帆。",
      "故人惊怪，憔悴老青衫。",
      "我自疏狂异趣，君何事、奔走尘凡。",
      "流年尽，穷途坐守，船尾冻相衔。",
      "巉巉。",
      "淮浦外，层楼翠壁，古寺空岩。",
      "步携手林间，笑挽ホホ。",
      "莫上孤峰尽处，萦望眼、云海相搀。",
      "家何在，因君问我，归梦绕松杉。"
    ],
    "rhythmic": "满庭芳"
  },
  {
    "author": "苏轼",
    "paragraphs": [
      "落日绣帘卷，亭下水连空。",
      "知君为我，新作窗户湿青红。",
      "长记平山堂上，敧枕江南烟雨，渺渺没孤鸿。",
      "认得醉翁语，山色有无中。",
      "一千顷，都镜净，倒碧峰。",
      "忽然浪起，掀舞一叶白头翁。",
      "堪笑兰台公子，未解庄生天籁，刚道有雌雄。",
      "一点浩然气，千里快哉风。"
    ],
    "rhythmic": "水调歌头"
  },
  {
    "author": "苏轼",
    "paragraphs": [
      "安石在东海，从事鬓惊秋。",
      "中年亲友难别，丝竹缓离愁。",
      "一旦功成名遂，准拟东还海道，扶病入西州。",
      "雅志困轩冕，遗恨寄沧洲。",
      "岁云暮，须早计，要褐裘。",
      "故乡归去千里，佳处辄迟留。",
      "我醉歌时君和，醉倒须君扶我，惟酒可忘忧。",
      "一任刘玄德，相对卧高楼。"
    ],
    "rhythmic": "水调歌头"
  },
  {
    "author": "苏轼",
    "paragraphs": [
      "明月几时有，把酒问青天。",
      "不知天上宫阙，今夕是何年。",
      "我欲乘风归去，又恐琼楼玉宇，高处不胜寒。",
      "起舞弄清影，何似在人间。",
      "转朱阁，低绮户，照无眠。",
      "不应有恨，何事长向别时圆。",
      "人有悲欢离合，月有阴晴圆缺，此事古难全。",
      "但愿人长久，千里共婵娟。"
    ],
    "rhythmic": "水调歌头",
    "tags": ["宋词三百首"]
  },
  {
    "author": "苏轼",
    "paragraphs": [
      "昵昵儿女语，灯火夜微明。",
      "恩冤尔汝来去，弹指泪和声。",
      "忽变轩昂勇士，一鼓填然作气，千里不留行。",
      "回首暮云远，飞絮搅青冥。",
      "众禽里，真彩凤，独不鸣。",
      "跻攀寸步千险，一落百寻轻。",
      "烦子指间风雨，置我肠中冰炭，起坐不能平。",
      "推手从归去，无泪与君倾。"
    ],
    "rhythmic": "水调歌头"
  },
  {
    "author": "苏轼",
    "paragraphs": [
      "忧喜相寻，风雨过、一江春绿。",
      "巫峡梦、至今空有，乱山屏簇。",
      "何似伯鸾携德耀，箪瓢未足清欢足。",
      "渐粲然、光彩照阶庭，生兰玉。",
      "幽梦里，传心曲。",
      "肠断处，凭他续。",
      "文君婿知否，笑君卑辱。",
      "君不见周南歌汉广，天教夫子休乔木。",
      "便相将、左手抱琴书，云间宿。"
    ],
    "rhythmic": "满江红"
  },
  {
    "author": "苏轼",
    "paragraphs": [
      "江汉西来，高楼下、蒲萄深碧。",
      "犹自带、岷峨云浪，锦江春色。",
      "君是南山遗爱守，我为剑外思归客。",
      "对此间、风物岂无情，殷勤说。",
      "江表传，君休读。",
      "狂处士，真堪惜。",
      "空洲对鹦鹉，苇花萧瑟。",
      "不独笑书生争底事，曹公黄祖俱飘忽。",
      "愿使君、还赋谪仙诗，追黄鹤。"
    ],
    "rhythmic": "满江红"
  },
  {
    "author": "苏轼",
    "paragraphs": [
      "东武南城，新堤固、涟漪初溢。",
      "隐隐遍、长林高阜，卧红堆碧。",
      "枝上残花吹尽也，与君更向江头觅。",
      "问向前、犹有几多春，三之一。",
      "官里事，何时毕。",
      "风雨外，无多日。",
      "相将泛曲水，满城争出。",
      "君不见兰亭修禊事，当时坐上皆豪逸。",
      "到如今、修竹满山阴，空陈迹。"
    ],
    "rhythmic": "满江红"
  },
  {
    "author": "苏轼",
    "paragraphs": [
      "清颖东流，愁目断、孤帆明灭。",
      "宦游处、青山白浪，万重千叠。",
      "孤负当年林下意，对床夜雨听萧瑟。",
      "恨此生、长向别离中，添华发。",
      "一尊酒，黄河侧。",
      "无限事，从头说。",
      "相看恍如昨，许多年月。",
      "衣上旧痕馀苦泪，眉间喜气添黄色。",
      "便与君、池上觅残春，花如雪。"
    ],
    "rhythmic": "满江红",
    "tags": ["黄河"]
  },
  {
    "author": "苏轼",
    "paragraphs": [
      "天岂无情，天也解、多情留客。",
      "春向暖、朝来底事，尚飘轻雪。",
      "君过春来纡组绶，我应归去耽泉石。",
      "恐异时、杯酒忽相思，云山隔。",
      "浮世事，俱难必。",
      "人纵健，头应白。",
      "何辞更一醉，此欢难觅。",
      "欲向佳人诉离恨，泪珠先已凝双睫。",
      "但莫遣、新燕却来时，音书绝。"
    ],
    "rhythmic": "满江红"
  },
  {
    "author": "苏轼",
    "paragraphs": [
      "我梦扁舟浮震泽。",
      "雪浪摇空千顷白。",
      "觉来满眼是庐山，倚天无数开青壁。",
      "此生长接淅。",
      "与君同是江南客。",
      "梦中游，觉来清赏，同作飞梭掷。",
      "明日西风还挂席。",
      "唱我新词泪沾臆。",
      "灵均去后楚山空，澧阳兰芷无颜色。",
      "君才如梦得。",
      "武陵更在西南极。",
      "竹枝词，莫摇新唱，谁谓古今隔。"
    ],
    "rhythmic": "归朝欢",
    "tags": ["庐山"]
  },
  {
    "author": "苏轼",
    "paragraphs": [
      "大江东去，浪淘尽、千古风流人物。",
      "故垒西边人道是，三国周郎赤壁。",
      "乱石穿空，惊涛拍岸，卷起千堆雪。",
      "江山如画，一时多少豪杰。",
      "遥想公瑾当年，小乔初嫁了，雄姿英发。",
      "羽扇纶巾谈笑间，强虏灰飞烟灭。",
      "故国神游，多情应笑，我早生华发。",
      "人间如梦，一尊还酹江月。"
    ],
    "rhythmic": "念奴娇"
  },
  {
    "author": "苏轼",
    "paragraphs": [
      "今岁花时深院，尽日东风，荡扬茶烟。",
      "但有绿苔芳草，柳絮榆钱。",
      "闻道城西，长廊古寺，甲第名园。",
      "有国艳带酒，天香染袂，为我留连。",
      "清明过了，残红无处，对此泪洒尊前。",
      "秋向晚，一枝何事，向我依然。",
      "高会聊追短景，清商不暇馀妍。",
      "不如留取，十分春态，付与明年。"
    ],
    "rhythmic": "雨中花・夜行船"
  },
  {
    "author": "苏轼",
    "paragraphs": [
      "孤馆灯青，野店鸡号，旅枕梦残。",
      "渐月华收练，晨霜耿耿，云山摛锦，朝露清清。",
      "世路无穷，劳生有限，似此区区长鲜欢。",
      "微吟罢，凭征鞍无语，往事千端。",
      "当时共客长安。",
      "似二陆初来俱少年。",
      "有笔头千字，胸中万卷，致君尧舜，此事何难。",
      "用舍由时，行藏在我，袖手何妨闲处看。",
      "身长健，但优游卒岁，且斗尊前。"
    ],
    "rhythmic": "沁园春"
  },
  {
    "author": "苏轼",
    "paragraphs": [
      "无情流水多情客。",
      "劝我如曾识。",
      "杯行到手休辞却。",
      "这公道难得。",
      "曲水池上，小字更书年月。",
      "还对茂林修竹，似永和节。",
      "纤纤素手如霜雪。",
      "笑把秋花插。",
      "尊前莫怪歌声咽。",
      "又还是轻别。",
      "此去翱翔，遍赏玉堂金阙。",
      "欲问再来何岁，应有华发。"
    ],
    "rhythmic": "劝金船"
  },
  {
    "author": "苏轼",
    "paragraphs": [
      "今年春浅腊侵年。",
      "冰雪破春妍。",
      "东风有信无人见，露微意、柳际花边。",
      "寒夜纵长，孤衾易暖，钟鼓渐清圆。",
      "朝来初日半含山。",
      "楼阁淡疏烟。",
      "游人便作寻芳计，小桃杏、应已争先。",
      "衰病少情，疏慵自放，惟爱日高眠。"
    ],
    "rhythmic": "一丛花"
  },
  {
    "author": "苏轼",
    "paragraphs": [
      "霜馀已失长淮阔。",
      "空听潺潺清颍咽。",
      "佳人犹唱醉翁词，四十三年如电抹。",
      "草头秋露流珠滑。",
      "三五盈盈还二八。",
      "与余同是识翁人，惟有西湖波底月。"
    ],
    "rhythmic": "木兰花令",
    "tags": ["西湖"]
  },
  {
    "author": "苏轼",
    "paragraphs": [
      "知君仙骨无寒暑。",
      "千载相逢犹旦暮。",
      "故将别语恼佳人，要看梨花枝上雨。",
      "落花已逐回风去。",
      "花本无心莺自诉。",
      "明朝归路下塘西，不见莺啼花落处。"
    ],
    "rhythmic": "木兰花令"
  },
  {
    "author": "苏轼",
    "paragraphs": [
      "梧桐叶上三更雨。",
      "惊破梦魂无觅处。",
      "夜凉枕簟已知秋，更听寒蛩促机杼。",
      "梦中历历来时路。",
      "犹在江亭醉歌舞。",
      "尊前必有问君人，为道别来心与绪。"
    ],
    "rhythmic": "木兰花令"
  },
  {
    "author": "苏轼",
    "paragraphs": [
      "公子眼花乱发，老夫鼻观先通。",
      "领巾飘下瑞香风。",
      "惊起谪仙春梦。",
      "后土祠中玉蕊，蓬莱殿后鞓红。",
      "此花清绝更纤秾。",
      "把酒何人心动。"
    ],
    "rhythmic": "西江月"
  },
  {
    "author": "苏轼",
    "paragraphs": [
      "小院朱阑几曲，重城画鼓三通。",
      "更看微月转光风。",
      "归去香云入梦。",
      "翠袖争浮大白，皂罗半插斜红。",
      "灯花零落酒花秾。",
      "妙语一时飞动。"
    ],
    "rhythmic": "西江月"
  },
  {
    "author": "苏轼",
    "paragraphs": [
      "怪此花枝怨泣，托君诗句名通。",
      "凭将草木记吴风。",
      "继取相如云梦。",
      "点笔袖沾醉墨，谤花面有惭红。",
      "知君却是为情秾。",
      "怕见此花撩动。"
    ],
    "rhythmic": "西江月"
  },
  {
    "author": "苏轼",
    "paragraphs": [
      "闻道双衔凤带，不妨单著鲛绡。",
      "夜香知与阿谁烧。",
      "怅望水沈烟袅。",
      "云鬓风前绿卷，玉颜醉里红潮。",
      "莫教空度可怜宵。",
      "月与佳人共僚。"
    ],
    "rhythmic": "西江月"
  },
  {
    "author": "苏轼",
    "paragraphs": [
      "点点楼头细雨。",
      "重重江外平湖。",
      "当年戏马会东徐。",
      "今日凄凉南浦。",
      "莫恨黄花未吐。",
      "且教红粉相扶。",
      "酒阑不必看茱萸。",
      "俯仰人间今古。"
    ],
    "rhythmic": "西江月"
  },
  {
    "author": "苏轼",
    "paragraphs": [
      "龙焙今年绝品，谷帘自古珍泉。",
      "雪芽双井散神仙。",
      "苗裔来从北苑。",
      "汤发云腴酽白，盏浮花乳轻圆。",
      "人间谁敢更争妍。",
      "斗取红窗粉面。"
    ],
    "rhythmic": "西江月"
  },
  {
    "author": "苏轼",
    "paragraphs": [
      "别梦已随流水，泪巾犹裛香泉。",
      "相如依旧是臞仙。",
      "人在瑶台阆苑。",
      "花雾萦风缥缈，歌珠滴水清圆。",
      "蛾眉新作十分妍。",
      "走马归来便面。"
    ],
    "rhythmic": "西江月"
  },
  {
    "author": "苏轼",
    "paragraphs": [
      "世事一场大梦，人生几度秋凉。",
      "夜来风叶已鸣廊。",
      "看取眉头鬓上。",
      "酒贱常愁客少，月明多被云妨。",
      "中秋谁与共孤光。",
      "把盏凄然北望。"
    ],
    "rhythmic": "西江月"
  },
  {
    "author": "苏轼",
    "paragraphs": [
      "莫叹平原落落，且应去鲁迟迟。",
      "与君各记少年时。",
      "须信人生如寄。",
      "白发千茎相送，深杯百罚休辞。",
      "拍浮何用酒为池。",
      "我已为君德醉。"
    ],
    "rhythmic": "西江月"
  },
  {
    "author": "苏轼",
    "paragraphs": [
      "玉骨那愁瘴雾，冰姿自有仙风。",
      "海仙时遣探芳丛。",
      "倒挂绿毛么凤。",
      "素面翻嫌粉涴，洗妆不褪唇红。",
      "高情已逐晓云空。",
      "不与梨花同梦。"
    ],
    "rhythmic": "西江月"
  },
  {
    "author": "苏轼",
    "paragraphs": [
      "照野弥弥浅浪，横空暧暧微霄。",
      "障泥未解玉骢骄。",
      "我欲醉眠芳草。",
      "可惜一溪明月，莫教踏破琼瑶。",
      "解鞍敧枕绿杨桥。",
      "杜宇一声春晓。"
    ],
    "rhythmic": "西江月"
  },
  {
    "author": "苏轼",
    "paragraphs": [
      "三过平山堂下，半生弹指声中。",
      "十年不见老仙翁。",
      "壁上龙蛇飞动。",
      "欲吊文章太守，仍歌杨柳春风。",
      "休言万事转头空。",
      "未转头时皆梦。"
    ],
    "rhythmic": "西江月"
  },
  {
    "author": "苏轼",
    "paragraphs": [
      "昨夜扁舟京口，今朝马首长安。",
      "旧官何物与新官。",
      "只有湖山公案。",
      "此景百年几变，个中下语千难。",
      "使君才气卷波澜。",
      "与把新诗判断。"
    ],
    "rhythmic": "西江月"
  },
  {
    "author": "苏轼",
    "paragraphs": [
      "细马远驮双侍女，青巾玉带红靴。",
      "溪山好处便为家。",
      "谁知巴峡路，却见洛城花。",
      "面旋落英飞玉蕊，人间春日初斜。",
      "十年不见紫云车。",
      "龙丘新洞府，铅鼎养丹砂。"
    ],
    "rhythmic": "临江仙"
  },
  {
    "author": "苏轼",
    "paragraphs": [
      "诗句端来磨我钝，钝锥不解生鋩。",
      "欢颜为我解冰霜。",
      "酒阑清梦觉，春草满池塘。",
      "应念雪堂坡下老，昔年共采芸香。",
      "功成名遂早还乡。",
      "回车来过我，乔木拥千章。"
    ],
    "rhythmic": "临江仙"
  },
  {
    "author": "苏轼",
    "paragraphs": [
      "我劝髯张归去好，从来自己忘情。",
      "尘心消尽道心平。",
      "江南与塞北，何处不堪行。",
      "俎豆庚桑真过矣，凭君说与南荣。",
      "愿闻吴越报丰登。",
      "君王如有问，结袜赖王生。"
    ],
    "rhythmic": "临江仙"
  },
  {
    "author": "苏轼",
    "paragraphs": [
      "自古相从休务日，何妨低唱微吟。",
      "天垂云重作春阴。",
      "坐中人半醉，帘外雪将深。",
      "闻道分司狂御史，紫云无路追寻。",
      "凄风寒雨是骎骎。",
      "问囚长损气，见鹤忽惊心。"
    ],
    "rhythmic": "临江仙"
  },
  {
    "author": "苏轼",
    "paragraphs": [
      "忘却成都来十载，因君未免思量。",
      "凭将清泪洒江阳。",
      "故山知好在，孤客自悲凉。",
      "坐上别愁君未见，归来欲断无肠。",
      "殷勤且更尽离觞。",
      "此身如传舍，何处是吾乡。"
    ],
    "rhythmic": "临江仙"
  },
  {
    "author": "苏轼",
    "paragraphs": [
      "尊酒何人怀李白，草堂遥指江东。",
      "珠帘十里卷香风。",
      "花开又花谢，离恨几千重。",
      "轻舸渡江连夜到，一时惊笑衰容。",
      "语音犹自带吴侬。",
      "夜阑对酒处，依旧梦魂中。"
    ],
    "rhythmic": "临江仙"
  },
  {
    "author": "苏轼",
    "paragraphs": [
      "九十日春都过了，贪忙何处追游。",
      "三分春色一分愁。",
      "雨翻榆荚阵，风转柳花球。",
      "阆苑先生须自责，蟠桃动是千秋。",
      "不知人世苦厌求。",
      "东皇不拘束，肯为使君留。"
    ],
    "rhythmic": "临江仙"
  },
  {
    "author": "苏轼",
    "paragraphs": [
      "四大从来都遍满，此间风水何疑。",
      "故应为我发新诗。",
      "幽花香涧谷，寒藻舞沦漪。",
      "借与玉川生两腋，天仙未必相思。",
      "还凭流水送人归。",
      "层巅馀落日，草露已沾衣。"
    ],
    "rhythmic": "临江仙"
  },
  {
    "author": "苏轼",
    "paragraphs": [
      "一别都门三改火，天涯踏尽红尘。",
      "依然一笑作春温。",
      "无波真古井，有节是秋筠。",
      "惆怅孤帆连夜发，送行淡月微云。",
      "尊前不用翠眉颦。",
      "人生如逆旅，我亦是行人。"
    ],
    "rhythmic": "临江仙"
  },
  {
    "author": "苏轼",
    "paragraphs": [
      "多病休文都瘦损，不堪金带垂腰。",
      "望湖楼上暗香飘。",
      "和风春弄袖，明月夜闻箫。",
      "酒醒梦回清漏永，隐床无限更潮。",
      "佳人不见董娇饶。",
      "徘徊花上月，空度可怜宵。"
    ],
    "rhythmic": "临江仙"
  },
  {
    "author": "苏轼",
    "paragraphs": [
      "夜饮东坡醒复醉，归来仿佛三更。",
      "家童鼻息已雷鸣。",
      "敲门都不应，倚杖听江声。",
      "长恨此身非我有，何时忘却营营。",
      "夜阑风静縠纹平。",
      "小舟从此逝，江海寄馀生。"
    ],
    "rhythmic": "临江仙",
    "tags": ["宋词三百首"]
  },
  {
    "author": "苏轼",
    "paragraphs": [
      "冬夜夜寒冰合井，画堂明月侵帏。",
      "青缸明灭照悲啼。",
      "青缸挑欲尽，粉泪裛还垂。",
      "未尽一尊先掩泪，歌声半带清悲。",
      "情声两尽莫相违。",
      "欲知肠断处，梁上暗尘飞。"
    ],
    "rhythmic": "临江仙"
  },
  {
    "author": "苏轼",
    "paragraphs": [
      "千古龙蟠并虎踞。",
      "从公一吊兴亡处。",
      "渺渺斜风吹细雨。",
      "芳草渡。",
      "江南父老留公住。",
      "公驾飞车凌彩雾。",
      "红鸾骖乘青鸾驭。",
      "却讶此洲名白鹭。",
      "非吾侣。",
      "翩然欲下还飞去。"
    ],
    "rhythmic": "渔家傲"
  },
  {
    "author": "苏轼",
    "paragraphs": [
      "送客归来灯火尽。",
      "西楼淡月凉生晕。",
      "明日潮来无定准。",
      "潮来稳。",
      "舟横渡口重城近。",
      "江水似知孤客恨。",
      "南风为解佳人愠。",
      "莫学时流轻久困。",
      "频寄问。",
      "钱塘江上须忠信。"
    ],
    "rhythmic": "渔家傲",
    "tags": ["钱塘江"]
  },
  {
    "author": "苏轼",
    "paragraphs": [
      "皎皎牵牛河汉女。",
      "盈盈临水无由语。",
      "望断碧云空日暮。",
      "无寻处。",
      "梦回芳草生春浦。",
      "鸟散馀花纷似雨。",
      "汀洲苹老香风度。",
      "明月多情来照户。",
      "但揽取。",
      "清光长送人归去。"
    ],
    "rhythmic": "渔家傲"
  },
  {
    "author": "苏轼",
    "paragraphs": [
      "一曲《阳关》情几许。",
      "知君欲向秦川去。",
      "白马皂貂留不住。",
      "回首处。",
      "孤城不见天霖雾。",
      "到日长安花似雨。",
      "故关杨柳初飞絮。",
      "渐见靴刀迎夹路。",
      "谁得似。",
      "风流膝上王文度。"
    ],
    "rhythmic": "渔家傲"
  },
  {
    "author": "苏轼",
    "paragraphs": [
      "林断山明竹隐墙。",
      "乱蝉衰草小池塘。",
      "翻空白鸟时时见，照水红蕖细细香。",
      "村舍外，古城旁。",
      "杖藜徐步转斜阳。",
      "殷勤昨夜三更雨，又得浮生一日凉。"
    ],
    "rhythmic": "鹧鸪天"
  },
  {
    "author": "苏轼",
    "paragraphs": [
      "笑拈红梅亸翠翘。",
      "扬州十里最妖饶。",
      "夜来绮席亲曾见，撮得精神滴滴娇。",
      "娇后眼，舞时腰。",
      "刘郎几度欲魂消。",
      "明朝酒醒知何处，肠断云间《紫玉箫》。"
    ],
    "rhythmic": "鹧鸪天"
  },
  {
    "author": "苏轼",
    "paragraphs": [
      "银塘朱槛曲尘波。",
      "圆绿卷新荷。",
      "兰条荐浴，菖花酿酒，天气尚清和。",
      "好将沈醉酬佳节，十分酒、一分歌。",
      "狱草烟深，讼庭人悄，无吝宴游过。"
    ],
    "rhythmic": "少年游"
  },
  {
    "author": "苏轼",
    "paragraphs": [
      "去年相送，馀杭门外，飞雪似杨花。",
      "今年春尽，杨花似雪，犹不见还家。",
      "对酒卷帘邀明月，风露透窗纱。",
      "恰似姮娥怜双燕，分明照、画梁斜。"
    ],
    "rhythmic": "少年游"
  },
  {
    "author": "苏轼",
    "paragraphs": [
      "两两轻红半晕腮。",
      "依依独为使君回。",
      "若道使君无此意。",
      "何为。",
      "双花不向别人开。",
      "但看低昂烟雨里。",
      "不已。",
      "劝君休诉十分杯。",
      "更问尊前狂副使。",
      "来岁。",
      "花开时节与谁来。"
    ],
    "rhythmic": "定风波"
  },
  {
    "author": "苏轼",
    "paragraphs": [
      "莫听穿林打叶声。",
      "何妨吟啸且徐行。",
      "竹杖芒鞋轻胜马。",
      "谁怕。",
      "一蓑烟雨任平生。",
      "料峭春风吹酒醒。",
      "微冷。",
      "山头斜照却相迎。",
      "回首向来潇洒处。",
      "归去。",
      "也无风雨也无晴。"
    ],
    "rhythmic": "定风波",
    "tags": ["宋词三百首"]
  },
  {
    "author": "苏轼",
    "paragraphs": [
      "与客携壶上翠微。",
      "江涵秋影雁初飞。",
      "尘世难逢开口笑。",
      "年少。",
      "菊花须插满头归。",
      "酩酊但酬佳节了。",
      "云峤。",
      "登临不用怨斜晖。",
      "古往今来谁不老。",
      "多少。",
      "牛山何必更沾衣。"
    ],
    "rhythmic": "定风波"
  },
  {
    "author": "苏轼",
    "paragraphs": [
      "莫怪鸳鸯绣带长。",
      "腰轻不胜舞衣裳。",
      "薄幸只贪游冶去。",
      "何处。",
      "垂杨系马恣轻狂。",
      "花谢絮飞春又尽。",
      "堪恨。",
      "断弦尘管伴啼妆。",
      "不信归来但自看。",
      "怕见。",
      "为郎憔悴却羞郎。"
    ],
    "rhythmic": "定风波"
  },
  {
    "author": "苏轼",
    "paragraphs": [
      "千古风流阮步兵。",
      "平生游宦爱东平。",
      "千里远来还不住。",
      "归去。",
      "空留风韵照人清。",
      "红粉尊前深懊恼。",
      "休道。",
      "怎生留得许多情。",
      "记得明年花絮乱。",
      "须看。",
      "泛西湖是断肠声。"
    ],
    "rhythmic": "定风波",
    "tags": ["西湖"]
  },
  {
    "author": "苏轼",
    "paragraphs": [
      "雨洗娟娟嫩叶光。",
      "风吹细细绿筠香。",
      "秀色乱侵书帙晚。",
      "帘卷。",
      "清阴微过酒尊凉。",
      "人画竹身肥拥肿。",
      "何用。",
      "先生落笔胜萧郎。",
      "记得小轩岑寂夜。",
      "廊下。",
      "月和疏影上东墙。"
    ],
    "rhythmic": "定风波"
  },
  {
    "author": "苏轼",
    "paragraphs": [
      "好睡慵开莫厌迟。",
      "自怜冰脸不时宜。",
      "偶作小红桃杏色，闲雅，尚馀孤瘦雪霜姿。",
      "休把闲心随物态，何事，酒生微晕沁瑶肌。",
      "诗老不知梅格在，吟咏，更看绿叶与青枝。"
    ],
    "rhythmic": "定风波"
  },
  {
    "author": "苏轼",
    "paragraphs": [
      "月满苕溪照夜堂。",
      "五星一老斗光芒。",
      "十五年间真梦里。",
      "何事。",
      "长庚对月独凄凉。",
      "绿鬓苍颜同一醉。",
      "还是。",
      "六人吟笑水云乡。",
      "宾主谈锋谁得似。",
      "看取。",
      "曹刘今对两苏张。"
    ],
    "rhythmic": "定风波"
  },
  {
    "author": "苏轼",
    "paragraphs": [
      "常羡人间琢玉郎。",
      "天应乞与点酥娘。",
      "尽道清歌传皓齿。",
      "风起。",
      "雪飞炎海变清凉。",
      "万里归来颜愈少。",
      "微笑。",
      "笑时犹带岭梅香。",
      "试问岭南应不好。",
      "却道。",
      "此心安处是吾乡。"
    ],
    "rhythmic": "定风波"
  },
  {
    "author": "苏轼",
    "paragraphs": [
      "晚景落琼杯。",
      "照眼云山翠作堆。",
      "认得岷峨春雪浪，初来。",
      "万顷蒲萄涨渌醅。",
      "暮雨暗阳台。",
      "乱洒高楼湿粉腮。",
      "一阵东风来卷地，吹回。",
      "落照江天一半开。"
    ],
    "rhythmic": "南乡子"
  },
  {
    "author": "苏轼",
    "paragraphs": [
      "寒雀满疏篱。",
      "争抱寒柯看玉蕤。",
      "忽见客来花下坐，惊飞。",
      "蹋散芳英落酒卮。",
      "痛饮又能诗。",
      "坐客无毡醉不知。",
      "花尽酒阑春到也，离离。",
      "一点微酸已著枝。"
    ],
    "rhythmic": "南乡子"
  },
  {
    "author": "苏轼",
    "paragraphs": [
      "不到谢公台。",
      "明月清风好在哉。",
      "旧日髯孙何处去，重来。",
      "短李风流更上才。",
      "秋色渐摧颓。",
      "满院黄英映酒杯。",
      "看取桃花春二月，争开。",
      "尽是刘郎去后栽。"
    ],
    "rhythmic": "南乡子"
  },
  {
    "author": "苏轼",
    "paragraphs": [
      "霜降水痕收。",
      "浅碧鳞鳞露远洲。",
      "酒力渐消风力软，飕飕。",
      "破帽多情却恋头。",
      "佳节若为酬。",
      "但把清尊断送秋。",
      "万事到头都是梦，休休。",
      "明日黄花蝶也愁。"
    ],
    "rhythmic": "南乡子"
  },
  {
    "author": "苏轼",
    "paragraphs": [
      "回首乱山横。",
      "不见居人只见城。",
      "谁似临平山上塔，亭亭。",
      "迎客西来送客行。",
      "归路晚风清。",
      "一枕初寒梦不成。",
      "今夜残灯斜照处，荧荧。",
      "秋雨晴时泪不晴。"
    ],
    "rhythmic": "南乡子"
  },
  {
    "author": "苏轼",
    "paragraphs": [
      "冰雪透香肌。",
      "姑射仙人不似伊。",
      "濯锦江头新样锦，非宜。",
      "故著寻常淡薄衣。",
      "暖日下重帏。",
      "春睡香凝索起迟。",
      "曼倩风流缘底事，当时。",
      "爱被西真唤作儿。"
    ],
    "rhythmic": "南乡子"
  },
  {
    "author": "苏轼",
    "paragraphs": [
      "东武望馀杭。",
      "云海天涯两杳茫。",
      "何日功成名遂了，还乡。",
      "醉笑陪公三万场。",
      "不用诉离觞。",
      "痛饮从来别有肠。",
      "今夜送归灯火冷，河塘。",
      "堕泪羊公却姓杨。"
    ],
    "rhythmic": "南乡子"
  },
  {
    "author": "苏轼",
    "paragraphs": [
      "凉簟碧纱厨。",
      "一枕清风昼睡馀。",
      "睡听晚衙无一事，徐徐。",
      "读尽床头几卷书。",
      "搔首赋归欤。",
      "自觉功名懒更疏。",
      "若问使君才与术，何如。",
      "占得人间一味愚。"
    ],
    "rhythmic": "南乡子"
  },
  {
    "author": "苏轼",
    "paragraphs": [
      "裙带石榴红。",
      "却水殷勤解赠侬。",
      "应许逐鸡鸡莫怕，相逢。",
      "一点灵犀必暗通。",
      "何处遇良工。",
      "琢刻天真半欲空。",
      "愿作龙香双凤拨，轻拢。",
      "长在环儿白雪胸。"
    ],
    "rhythmic": "南乡子"
  },
  {
    "author": "苏轼",
    "paragraphs": [
      "旌旆满江湖。",
      "诏发楼船万舳舻。",
      "投笔将军因笑我，迂儒。",
      "帕首腰刀是丈夫。",
      "粉泪怨离居。",
      "喜子垂窗报捷书。",
      "试问伏波三万语，何如。",
      "一斛明珠换绿珠。"
    ],
    "rhythmic": "南乡子"
  },
  {
    "author": "苏轼",
    "paragraphs": [
      "天与化工知。",
      "赐得衣裳总是绯。",
      "每向华堂深处见，怜伊。",
      "两个心肠一片儿。",
      "自小便相随。",
      "绮席歌筵不暂离。",
      "苦恨人人分拆破，东西。",
      "怎得成双似旧时。"
    ],
    "rhythmic": "南乡子"
  },
  {
    "author": "苏轼",
    "paragraphs": [
      "寒玉细凝肤。",
      "清歌一曲《倒金壶》。",
      "冶叶倡条遍相识，争如。",
      "豆蔻花梢二月初。",
      "年少即须臾。",
      "芳时偷得醉工夫。",
      "罗帐细垂银烛背，欢娱。",
      "豁得平生俊气无。"
    ],
    "rhythmic": "南乡子"
  },
  {
    "author": "苏轼",
    "paragraphs": [
      "怅望送春杯。",
      "渐老逢春能几回。",
      "花满楚城愁远别，伤怀。",
      "何况清丝急管催。",
      "吟断望乡台。",
      "万里归心独上来。",
      "景物登临闲始见，徘徊。",
      "一寸相思一寸灰。"
    ],
    "rhythmic": "南乡子"
  },
  {
    "author": "苏轼",
    "paragraphs": [
      "何处倚阑干。",
      "弦管高楼月正圆。",
      "胡蝶梦中家万里，依然。",
      "老去愁来强自宽。",
      "明镜借红颜。",
      "须著人间比梦间。",
      "蜡烛半笼金翡翠，更阑。",
      "绣被焚香独自眠。"
    ],
    "rhythmic": "南乡子"
  },
  {
    "author": "苏轼",
    "paragraphs": [
      "山与歌眉敛，波同醉眼流。",
      "游人都上十三楼。",
      "不羡竹西歌吹、古扬州。",
      "菰黍连昌歜，琼彝倒玉舟。",
      "谁家《水调》唱歌头。",
      "声绕碧山飞去、晚云留。"
    ],
    "rhythmic": "南歌子"
  },
  {
    "author": "苏轼",
    "paragraphs": [
      "古岸开青葑，新渠走碧流。",
      "会看光满万家楼。",
      "记取他年扶路、入西州。",
      "佳节连梅雨，馀生寄叶舟。",
      "只将菱角与鸡头。",
      "更有月明千顷、一时留。"
    ],
    "rhythmic": "南歌子"
  },
  {
    "author": "苏轼",
    "paragraphs": [
      "雨暗初疑夜，风回忽报晴。",
      "淡云斜照著山明。",
      "细草软沙溪路、马蹄轻。",
      "卯酒醒还困，仙材梦不成。",
      "蓝桥何处觅云英。",
      "只有多情流水、伴人行。"
    ],
    "rhythmic": "南乡子"
  },
  {
    "author": "苏轼",
    "paragraphs": [
      "日出西山雨，无晴又有晴。",
      "乱山深处过清明。",
      "不见彩绳花板、细腰轻。",
      "尽日行桑野，无人与目成。",
      "且将新句琢琼英。",
      "我是世间闲客、此闲行。"
    ],
    "rhythmic": "南歌子"
  },
  {
    "author": "苏轼",
    "paragraphs": [
      "带酒冲山雨，和衣睡晚晴。",
      "不知钟鼓报天明。",
      "梦里栩然蝴蝶、一身轻。",
      "老去才都尽，归来计未成。",
      "求田问舍笑豪英。",
      "自爱湖边沙路、免泥行。"
    ],
    "rhythmic": "南歌子"
  },
  {
    "author": "苏轼",
    "paragraphs": [
      "日薄花房绽，风和麦浪轻。",
      "夜来微雨洗郊坰。",
      "正是一年春好、近清明。",
      "已改煎茶火，犹调入粥饧。",
      "使君高会有馀清。",
      "此乐无声无味、最难名。"
    ],
    "rhythmic": "南歌子"
  },
  {
    "author": "苏轼",
    "paragraphs": [
      "海上乘槎侣，仙人萼绿华。",
      "飞升元不用丹砂。",
      "住在潮头来处、渺天涯。",
      "雷辊夫差国，云翻海若家。",
      "坐中安得弄琴牙。",
      "写取馀声归向、水仙夸。"
    ],
    "rhythmic": "南歌子"
  },
  {
    "author": "苏轼",
    "paragraphs": [
      "苒苒中秋过，萧萧两鬓华。",
      "寓身化世一尘沙。",
      "笑看潮来潮去、了生涯。",
      "方士三山路，渔人一叶家。",
      "早知身世两聱牙。",
      "好伴骑鲸公子、赋雄夸。"
    ],
    "rhythmic": "南歌子"
  },
  {
    "author": "苏轼",
    "paragraphs": [
      "师唱谁家曲，宗风嗣阿谁。",
      "借君拍板与门槌。",
      "我也逢场作戏、莫相疑。",
      "溪女方偷眼，山僧莫眨眉。",
      "却愁弥勒下生迟。",
      "不见老婆三五、少年时。"
    ],
    "rhythmic": "南歌子"
  },
  {
    "author": "苏轼",
    "paragraphs": [
      "欲执河梁手，还升月旦堂。",
      "酒阑人散月侵廊。",
      "北客明朝归去、雁南翔。",
      "窈窕高明玉，风流郑季庄。",
      "一时分散水云乡。",
      "惟有落花芳草、断人肠。"
    ],
    "rhythmic": "南歌子"
  },
  {
    "author": "苏轼",
    "paragraphs": [
      "山雨潇潇过，溪桥浏浏清。",
      "小园幽榭枕苹汀。",
      "门外月华如水、彩舟横。",
      "苕岸霜花尽，江湖雪阵平。",
      "两山遥指海门青。",
      "回首水云何处、觅孤城。"
    ],
    "rhythmic": "南歌子"
  },
  {
    "author": "苏轼",
    "paragraphs": [
      "紫陌寻春去，红尘拂面来。",
      "无人不道看花回。",
      "惟见石榴新蕊、一枝开。",
      "冰簟堆云髻，金尊滟玉醅。",
      "绿阴青子莫相催。",
      "留取红巾千点、照池台。"
    ],
    "rhythmic": "南歌子"
  },
  {
    "author": "苏轼",
    "paragraphs": [
      "卫霍元勋后，韦平外族贤。",
      "吹笙只合在缑山。",
      "闲驾彩峦归去、趁新年。",
      "烘暖烧香阁，轻寒浴佛天。",
      "他时一醉画堂前。",
      "莫忘故人憔悴、老江边。"
    ],
    "rhythmic": "南歌子"
  },
  {
    "author": "苏轼",
    "paragraphs": [
      "笑怕蔷薇罥，行忧宝瑟僵。",
      "美人依约在西厢。",
      "祗恐暗中迷路、认馀香。",
      "午夜风翻幔，三更月到床。",
      "簟纹如水玉肌凉。",
      "何物与侬归去、有残妆。"
    ],
    "rhythmic": "南歌子"
  },
  {
    "author": "苏轼",
    "paragraphs": [
      "寸恨谁云短，绵绵岂易裁。",
      "半年眉绿未曾开。",
      "明月好风闲处、是人猜。",
      "春雨消残冻，温风到冷灰。",
      "尊前一曲为谁哉。",
      "留取曲终一拍、待君来。"
    ],
    "rhythmic": "南歌子"
  },
  {
    "author": "苏轼",
    "paragraphs": [
      "绀绾双蟠髻，云敧小偃巾。",
      "轻盈红脸小腰身。",
      "叠鼓忽催花拍、斗精神。",
      "空阔轻红歇，风和约柳春。",
      "蓬山才调最清新。",
      "胜似缠头千锦、共藏珍。"
    ],
    "rhythmic": "南歌子"
  },
  {
    "author": "苏轼",
    "paragraphs": [
      "琥珀装腰佩，龙香入领巾。",
      "只应飞燕是前身。",
      "共看剥葱纤手、舞凝神。",
      "柳絮风前转，梅花雪里春。",
      "鸳鸯翡翠两争新。",
      "但得周郎一顾、胜珠珍。"
    ],
    "rhythmic": "南歌子"
  },
  {
    "author": "苏轼",
    "paragraphs": [
      "红粉莫悲啼，俯仰半年离别。",
      "看取雪堂坡下，老农夫凄切。",
      "明年春水漾桃花，柳岸隘舟楫。",
      "从此满城歌吹，看黄州阗咽。"
    ],
    "rhythmic": "好事近"
  },
  {
    "author": "苏轼",
    "paragraphs": [
      "湖上雨晴时，秋水半篙初没。",
      "朱槛俯窥寒鉴，照衰颜华发。",
      "醉中吹堕白纶巾，溪风漾流月。",
      "独棹小舟归去，任烟波飘兀。"
    ],
    "rhythmic": "好事近"
  },
  {
    "author": "苏轼",
    "paragraphs": [
      "缑山仙子，高情云渺，不学痴牛呆女。",
      "凤箫声断月明中，举手谢、时人欲去。",
      "客槎曾犯，银河微浪，尚带天风海雨。",
      "相逢一醉是前缘，风雨散、飘然何处。"
    ],
    "rhythmic": "鹊桥仙"
  },
  {
    "author": "苏轼",
    "paragraphs": [
      "乘槎归去，成都何在，万里江沱汉漾。",
      "与君各赋一篇诗，留织女、鸳鸯机上。",
      "还将旧曲，重赓新韵，须信吾侪天放。",
      "人生何处不儿嬉，看乞巧、朱楼彩舫。"
    ],
    "rhythmic": "鹊桥仙"
  },
  {
    "author": "苏轼",
    "paragraphs": [
      "春已老，春服几时成。",
      "曲水浪低蕉叶稳，舞雩风软纻罗轻。",
      "酣咏乐升平。",
      "微雨过，何处不催耕。",
      "百舌无言桃李尽，柘林深处鹁鸪鸣。",
      "春色属芜菁。"
    ],
    "rhythmic": "望江南・忆江南"
  },
  {
    "author": "苏轼",
    "paragraphs": [
      "春未老，风细柳斜斜。",
      "试上超然台上看，半壕春水一城花。",
      "烟雨暗千家。",
      "寒食后，酒醒却咨嗟。",
      "休对故人思故国，且将新火试新茶。",
      "诗酒趁年华。"
    ],
    "rhythmic": "望江南・忆江南"
  },
  {
    "author": "苏轼",
    "paragraphs": [
      "蜀客到江南，长忆吴山好。",
      "吴蜀风流自古同，归去应须早。",
      "还与去年人，共藉西湖草。",
      "莫惜尊前仔细看，应是容颜老。"
    ],
    "rhythmic": "卜算子",
    "tags": ["西湖"]
  },
  {
    "author": "苏轼",
    "paragraphs": [
      "缺月挂疏桐，漏断人初静。",
      "时见幽人独往来，缥缈孤鸿影。",
      "惊起却回头，有恨无人省。",
      "拣尽寒枝不肯栖，枫落吴江冷。"
    ],
    "rhythmic": "卜算子",
    "tags": ["宋词三百首"]
  },
  {
    "author": "苏轼",
    "paragraphs": [
      "碧山影里小红旗。",
      "侬是江南踏浪儿。",
      "拍手欲嘲山简醉，齐声争唱《浪婆词》。",
      "西兴渡口帆初落，渔浦山头日未敧。",
      "侬欲送潮歌底曲，尊前还唱使君诗。"
    ],
    "rhythmic": "瑞鹧鸪"
  },
  {
    "author": "苏轼",
    "paragraphs": [
      "白酒新开九酝，黄花已过重阳。",
      "身外傥来都似梦，醉里无何即是乡。",
      "东坡日月长。",
      "玉粉旋烹茶乳，金齑新捣橙香。",
      "强染霜髭扶翠袖，莫道狂夫不解狂。",
      "狂夫老更狂。"
    ],
    "rhythmic": "十拍子・破阵子"
  },
  {
    "author": "苏轼",
    "paragraphs": [
      "清淮蜀汴。",
      "更在江西岸。",
      "红旆到时黄叶乱。",
      "霜入梁王故苑。",
      "秋原何处携壶。",
      "停骖访古踟蹰。",
      "双庙遗风尚在，漆园傲吏应无。"
    ],
    "rhythmic": "清平乐"
  },
  {
    "author": "苏轼",
    "paragraphs": [
      "谁作桓伊《三弄》。",
      "惊破绿窗幽梦。",
      "新月与愁烟。",
      "满江天。",
      "欲去又还不去。",
      "明日落花飞絮。",
      "飞絮送行舟。",
      "水东流。"
    ],
    "rhythmic": "昭君怨"
  },
  {
    "author": "苏轼",
    "paragraphs": [
      "玉龟山。",
      "东皇灵媲统群仙。",
      "绛阙岧嶢，翠房深迥，倚霏烟。",
      "幽闲。",
      "志萧然。",
      "金城千里锁婵娟。",
      "当时穆满巡狩。",
      "翠华曾到海西边。",
      "风露明霁，鲸波极目，势浮舆盖方圆。",
      "正迢迢丽日。",
      "玄圃清寂，琼草芊绵。",
      "争解绣勒香鞯。",
      "鸾辂驻跸，八马戏芝田。",
      "瑶池近、画楼隐隐，翠鸟翩翩。",
      "肆华筵。",
      "间作脆管鸣弦。",
      "宛若帝所钧天。",
      "稚颜皓齿，绿发方瞳，圆极恬淡高妍。",
      "尽倒琼壶酒，献金鼎药，固大椿年。",
      "缥缈飞琼妙舞，命双成、奏曲醉留连。",
      "云璈韵响泻寒泉。",
      "浩歌畅饮，斜月低河汉。",
      "渐渐绮霞、天际红深浅。",
      "动归思、回首尘寰。",
      "烂漫游、玉辇东还。",
      "杏花风、数里响鸣鞭。",
      "望长安路，依稀柳色，翠点春妍。"
    ],
    "rhythmic": "戚氏"
  },
  {
    "author": "苏轼",
    "paragraphs": [
      "笑劳生一梦，羁旅三年，又还重九。",
      "华发萧萧，对荒园搔首。",
      "赖有多情，好饮无事，似古人贤守。",
      "岁岁登高，年年落帽，物华依旧。",
      "此会应须烂醉，仍把紫菊茱萸，细看重嗅。",
      "摇落霜风，有手栽双柳。",
      "来岁今朝，为我西顾，酹羽觞江口。",
      "会与州人，饮公遗爱，一江醇酎。"
    ],
    "rhythmic": "醉蓬莱"
  },
  {
    "author": "苏轼",
    "paragraphs": [
      "乳燕飞华屋。",
      "悄无人、桐阴转午，晚凉新浴。",
      "手弄生绡白团扇，扇手一时似玉。",
      "渐困倚、孤眠清熟。",
      "帘外谁来推绣户，枉教人、梦断瑶台曲。",
      "又却是，风敲竹。",
      "石榴半吐红巾蹙。",
      "待浮花、浪蕊都尽，伴君幽独。",
      "秾艳一枝细看取，芳心千重似束。",
      "又恐被、秋风惊绿。",
      "若待得君来向此，花前对酒不忍触。",
      "共粉泪，两蔌蔌。"
    ],
    "rhythmic": "贺新郎",
    "tags": ["宋词三百首"]
  },
  {
    "author": "苏轼",
    "paragraphs": [
      "江南腊尽，早梅花开后。",
      "分付新春与垂柳。",
      "细腰肢、自有入格风流，仍更是、骨体清英雅秀。",
      "永丰坊那畔，尽日无人，惟见金丝弄晴昼。",
      "断肠是，飞絮时，绿叶成阴，无个事、一成消瘦。",
      "又莫是、东风逐君来，便吹散眉间，一点春皱。"
    ],
    "rhythmic": "洞仙歌"
  },
  {
    "author": "苏轼",
    "paragraphs": [
      "冰肌玉骨，自清凉无汗。",
      "水殿风来暗香满。",
      "绣帘开、一点明月窥人，人未寝、敧枕钗横鬓乱。",
      "起来携素手，庭户无声，时见疏星渡河汉。",
      "试问夜如何，夜已三更，金波淡、玉绳低转。",
      "但屈指、西风几时来，又不道、流年暗中偷换。"
    ],
    "rhythmic": "洞仙歌",
    "tags": ["宋词三百首"]
  },
  {
    "author": "苏轼",
    "paragraphs": [
      "有情风、万里卷潮来，无情送潮归。",
      "问钱塘江上，西兴浦口，几度斜晖。",
      "不用思量今古，俯仰昔人非。",
      "谁似东坡老，白首忘机。",
      "记取西湖西畔，正暮山好处，空翠烟霏。",
      "算诗人相得，如我与君稀。",
      "约他年、东还海道，愿谢公、雅志莫相违。",
      "西州路，不应回首，为我沾衣。"
    ],
    "rhythmic": "八声甘州",
    "tags": ["钱塘江", "西湖"]
  },
  {
    "author": "苏轼",
    "paragraphs": [
      "美人如月。",
      "乍见掩暮云，更增妍绝。",
      "算应无恨，安用阴晴圆缺。",
      "娇甚空只成愁，待下床又懒，未语先咽。",
      "数日不来，落尽一庭红叶。",
      "今朝置酒强起，问为谁减动，一分香雪。",
      "何事散花却病，维摩无疾。",
      "却低眉、惨然不答。",
      "唱金缕、一声怨切。",
      "堪折便折。",
      "且惜取、少年花发。"
    ],
    "rhythmic": "三部乐"
  },
  {
    "author": "苏轼",
    "paragraphs": [
      "绿槐高柳咽新蝉。",
      "薰风初入弦。",
      "碧纱窗下水沈烟。",
      "棋声惊昼眠。",
      "微雨过，小荷翻。",
      "榴花开欲然。",
      "玉盆纤手弄清泉。",
      "琼珠碎却圆。"
    ],
    "rhythmic": "阮郎归"
  },
  {
    "author": "苏轼",
    "paragraphs": [
      "暗香浮动月黄昏。",
      "堂前一树春。",
      "东风何事入西邻。",
      "儿家常闭门。",
      "雪肌冷，玉容真。",
      "香腮粉未匀。",
      "折花欲寄岭头人。",
      "江南日暮云。"
    ],
    "rhythmic": "阮郎归"
  },
  {
    "author": "苏轼",
    "paragraphs": [
      "一年三度过苏台。",
      "清尊长是开。",
      "佳人相问苦相猜。",
      "这回来不来。",
      "情未尽，老先催。",
      "人生真可咍，他年桃李阿谁栽。",
      "刘郎双鬓衰。"
    ],
    "rhythmic": "阮郎归"
  },
  {
    "author": "苏轼",
    "paragraphs": [
      "梦中了了醉中醒。",
      "只渊明。",
      "是前生。",
      "走遍人间，依旧却躬耕。",
      "昨夜东坡春雨足，乌鹊喜，报新晴。",
      "雪堂西畔暗泉鸣。",
      "北山倾。",
      "小溪横。",
      "南望亭丘，孤秀耸曾城。",
      "都是斜川当日境，吾老矣，寄馀龄。"
    ],
    "rhythmic": "江神子・江城子"
  },
  {
    "author": "苏轼",
    "paragraphs": [
      "翠蛾羞黛怯人看。",
      "掩霜纨。",
      "泪偷弹。",
      "且尽一尊，收泪唱阳关。",
      "漫道帝城天样远，天易见，见君难。",
      "画堂新拘近孤山。",
      "曲阑干。",
      "为谁安。",
      "飞絮落花，春色属明年。",
      "欲棹小舟寻旧事，无处问，水连天。"
    ],
    "rhythmic": "江神子・江城子"
  },
  {
    "author": "苏轼",
    "paragraphs": [
      "凤凰山下雨初晴。",
      "水风清。",
      "晚霞明。",
      "一朵芙蕖，开过尚盈盈。",
      "何处飞来双白鹭，如有意，慕娉婷。",
      "忽闻江上弄哀筝。",
      "苦含情，遣谁听。",
      "烟敛云收，依约是湘灵。",
      "欲待曲终寻问取，人不见，数峰青。"
    ],
    "rhythmic": "江神子・江城子"
  },
  {
    "author": "苏轼",
    "paragraphs": [
      "老夫聊发少年狂。",
      "左牵黄。",
      "右擎苍。",
      "锦帽貂裘，千骑卷平冈。",
      "为报倾城随太守，亲射虎，看孙郎。",
      "酒酣胸胆尚开张。",
      "鬓微霜。",
      "又何妨。",
      "持节云中，何日遣冯唐。",
      "会挽雕弓如满月，西北望，射天狼。"
    ],
    "rhythmic": "江神子・江城子"
  },
  {
    "author": "苏轼",
    "paragraphs": [
      "天涯流落思无穷。",
      "既相逢。",
      "却匆匆。",
      "携手佳人，和泪折残红。",
      "为问东风馀几许，春纵在，与谁同。",
      "隋堤三月水溶溶。",
      "背归鸿。",
      "去吴中。",
      "回首彭城，清泗与淮通。",
      "寄我相思千点泪，流不到，楚江东。"
    ],
    "rhythmic": "江神子・江城子"
  },
  {
    "author": "苏轼",
    "paragraphs": [
      "相逢不觉又初寒。",
      "对尊前。",
      "惜流年。",
      "风紧离亭，冰结泪珠圆。",
      "雪意留君君不住，从此去，少清欢。",
      "转头山下转头看。",
      "路漫漫。",
      "玉花翻。",
      "银海光宽，何处是超然。",
      "知道故人相念否，携翠袖，倚朱阑。"
    ],
    "rhythmic": "江神子・江城子"
  },
  {
    "author": "苏轼",
    "paragraphs": [
      "黄昏犹是雨纤纤。",
      "晓开帘。",
      "欲平檐。",
      "江阔天低，无处认青帘。",
      "孤坐冻吟谁伴我，揩病目，拈衰髯。",
      "使君留客醉厌厌。",
      "水晶盐。",
      "为谁甜。",
      "手把梅花，东望忆陶潜。",
      "雪似故人人似雪，虽可爱，有人嫌。"
    ],
    "rhythmic": "江神子・江城子"
  },
  {
    "author": "苏轼",
    "paragraphs": [
      "玉人家在凤凰山。",
      "水云间。",
      "掩门关。",
      "门外行人，立马看弓弯。",
      "十里春风谁指似，斜日映，绣帘斑。",
      "多情好事与君还。",
      "闵新鳏。",
      "拭馀潸。",
      "明月空江，香雾著云鬟。",
      "陌上花开春尽也，闻旧曲，破朱颜。"
    ],
    "rhythmic": "江神子・江城子"
  },
  {
    "author": "苏轼",
    "paragraphs": [
      "十年生死两茫茫。",
      "不思量。",
      "自难忘。",
      "千里孤坟，无处话凄凉。",
      "纵使相逢应不识，尘满面，鬓如霜。",
      "夜来幽梦忽还乡。",
      "小轩窗。",
      "正梳妆。",
      "相顾无言，惟有泪千行。",
      "料得年年断肠处，明月夜，短松冈。"
    ],
    "rhythmic": "江神子・江城子",
    "tags": ["宋词三百首"]
  },
  {
    "author": "苏轼",
    "paragraphs": [
      "花褪残红青杏小。",
      "燕子飞时，绿水人家绕。",
      "枝上柳绵吹又少。",
      "天涯何处无芳草。",
      "墙里秋千墙外道。",
      "墙外行人，墙里佳人笑。",
      "笑渐不闻声渐悄。",
      "多情却被无情恼。"
    ],
    "rhythmic": "蝶恋花"
  },
  {
    "author": "苏轼",
    "paragraphs": [
      "一颗樱桃樊素口。",
      "不爱黄金，只爱人长久。",
      "学画鸦儿犹未就。",
      "眉间已作伤春皱。",
      "扑蝶西园随伴走。",
      "花落花开，渐解相思瘦。",
      "破镜重圆人在否。",
      "章台折尽青青柳。"
    ],
    "rhythmic": "蝶恋花"
  },
  {
    "author": "苏轼",
    "paragraphs": [
      "雨后春容清更丽。",
      "只有离人，幽恨终难洗。",
      "北固山前三面水。",
      "碧琼梳拥青螺髻。",
      "一纸乡书来万里。",
      "问我何年，真个成归计。",
      "白首送春拼一醉。",
      "东风吹破千行泪。"
    ],
    "rhythmic": "蝶恋花"
  },
  {
    "author": "苏轼",
    "paragraphs": [
      "簌簌无风花自亸。",
      "寂寞园林，柳老樱桃过。",
      "落日多情还照坐。",
      "山青一点横云破。",
      "路尽河回千转柁。",
      "系缆渔村，月暗孤灯火。",
      "凭仗飞魂招楚些。",
      "我思君处君思我。"
    ],
    "rhythmic": "蝶恋花"
  },
  {
    "author": "苏轼",
    "paragraphs": [
      "灯火钱塘三五夜。",
      "明月如霜，照见人如画。",
      "帐底吹笙香吐麝。",
      "此般风味应无价。",
      "寂寞山城人老也。",
      "击鼓吹箫，乍入农桑社。",
      "火冷灯稀霜露下。",
      "昏昏雪意云垂野。"
    ],
    "rhythmic": "蝶恋花"
  },
  {
    "author": "苏轼",
    "paragraphs": [
      "帘外东风交雨霰。",
      "帘里佳人，笑语如莺燕。",
      "深惜今年正月暖。",
      "灯光酒色摇金盏。",
      "掺鼓《渔阳》挝未遍。",
      "舞褪琼钗，汗湿香罗软。",
      "今夜何人吟古怨。",
      "清诗未就冰生砚。"
    ],
    "rhythmic": "蝶恋花"
  },
  {
    "author": "苏轼",
    "paragraphs": [
      "自古涟漪佳绝地。",
      "绕郭荷花，欲把吴兴比。",
      "倦客尘埃何处洗。",
      "真君堂下寒泉水。",
      "左海门前酤酒市。",
      "夜半潮来，月下孤舟起。",
      "倾盖相逢拼一醉。",
      "双凫飞去人千里。"
    ],
    "rhythmic": "蝶恋花"
  },
  {
    "author": "苏轼",
    "paragraphs": [
      "云水萦回溪上路。",
      "叠叠青山，环绕溪东注。",
      "月白沙汀翘宿鹭。",
      "更无一点尘来处。",
      "溪叟相看私自语。",
      "底事区区，苦要为官去。",
      "尊酒不空田百亩。",
      "归来分得闲中趣。"
    ],
    "rhythmic": "蝶恋花"
  },
  {
    "author": "苏轼",
    "paragraphs": [
      "多情多感仍多病，多景楼中。",
      "尊酒相逢。",
      "乐事回头一笑空。",
      "停杯且听琵琶语，细拈轻拢。",
      "醉脸春融。",
      "斜照江天一抹红。"
    ],
    "rhythmic": "采桑子"
  },
  {
    "author": "苏轼",
    "paragraphs": [
      "浅霜侵绿。",
      "发少仍新沐。",
      "冠直缝，巾横幅。",
      "美人怜我老，玉手簪黄菊。",
      "秋露重，真珠落袖沾馀馥。",
      "坐上人如玉。",
      "花映花奴肉。",
      "蜂蝶乱，飞相逐。",
      "明年人纵健，此会应难复。",
      "须细看，晚来月上和银烛。"
    ],
    "rhythmic": "千秋岁"
  },
  {
    "author": "苏轼",
    "paragraphs": [
      "暑笼晴，风解愠。",
      "雨后馀清，暗袭衣裾润。",
      "一局选仙逃暑困。",
      "笑指尊前、谁向青霄近。",
      "整金盆，轮玉笋。",
      "凤驾鸾车，谁敢争先进。",
      "重五休言升最紧。",
      "纵有碧油，到了输堂印。"
    ],
    "rhythmic": "苏幕遮"
  },
  {
    "author": "苏轼",
    "paragraphs": [
      "长忆别时，景疏楼上，明月如水。",
      "美酒清歌，留连不住，月随人千里。",
      "别来三度，孤光又满，冷落共谁同醉。",
      "卷珠帘，凄然顾影，共伊到明无寐。",
      "今朝有客，来从淮上，能道使君深意。",
      "凭仗清淮，分明到海，中有相思泪。",
      "而今何在，西垣清禁，夜永露华侵被。",
      "此时看，回廊晓月，也应暗记。"
    ],
    "rhythmic": "永遇乐"
  },
  {
    "author": "苏轼",
    "paragraphs": [
      "明月如霜，好风如水，清景无限。",
      "曲港跳鱼，圆荷泻露，寂寞无人见。",
      "紞如三鼓，铿然一叶，黯黯梦云惊断。",
      "夜茫茫，重寻无处，觉来小园行遍。",
      "天涯倦客，山中归路，望断故园心眼。",
      "燕子楼空，佳人何在，空锁楼中燕。",
      "古今如梦，何曾梦觉，但有旧欢新怨。",
      "异时对，黄楼夜景，为余浩叹。"
    ],
    "rhythmic": "永遇乐",
    "tags": ["宋词三百首"]
  },
  {
    "author": "苏轼",
    "paragraphs": [
      "绮席才终。",
      "欢意犹浓。",
      "酒阑时、高兴无穷。",
      "共夸君赐，初拆臣封。",
      "看分香饼，黄金缕，密云龙。",
      "斗赢一水，功敌千锺。",
      "觉凉生、两腋清风。",
      "暂留红袖，少却纱笼。",
      "放笙歌散，庭馆静，略从容。"
    ],
    "rhythmic": "行香子"
  },
  {
    "author": "苏轼",
    "paragraphs": [
      "三入承明。",
      "四至九卿。",
      "问书生、何辱何荣。",
      "金张七叶，纨绮貂缨。",
      "无汗马事，不献赋，不明经。",
      "成都卜肆，寂莫君平。",
      "郑子真、岩谷躬耕。",
      "寒灰炙手，人重人轻。",
      "除竺乾学，得无念，得无名。"
    ],
    "rhythmic": "行香子"
  },
  {
    "author": "苏轼",
    "paragraphs": [
      "清夜无尘。",
      "月色如银。",
      "酒斟时、须满十分。",
      "浮名浮利，虚苦劳神。",
      "叹隙中驹，石中火，梦中身。",
      "虽抱文章，开口谁亲。",
      "且陶陶、乐尽天真。",
      "几时归去，作个闲人。",
      "对一张琴，一壶酒，一溪云。"
    ],
    "rhythmic": "行香子"
  },
  {
    "author": "苏轼",
    "paragraphs": [
      "昨夜霜风。",
      "先入梧桐。",
      "浑无处、回避衰容。",
      "问公何事，不语书空。",
      "但一回醉，一回病，一回慵。",
      "朝来庭下，光阴如箭，似无言、有意伤侬。",
      "都将万事，付与千锺。",
      "任酒花白，眼花乱，烛花红。"
    ],
    "rhythmic": "行香子"
  },
  {
    "author": "苏轼",
    "paragraphs": [
      "携手江村。",
      "梅雪飘裙。",
      "情何限、处处消魂。",
      "故人不见，旧曲重闻。",
      "向望湖楼，孤山寺，涌金门。",
      "寻常行处，题诗千首，绣罗衫、与拂红尘。",
      "别来相忆，知是何人。",
      "有湖中月，江边柳，陇头云。"
    ],
    "rhythmic": "行香子"
  },
  {
    "author": "苏轼",
    "paragraphs": [
      "一叶轻舟。",
      "双桨鸿惊。",
      "水天清、影湛波平。",
      "鱼翻藻鉴，鹭点烟汀。",
      "过沙溪急，霜溪冷，月溪明。",
      "重重似画，曲曲如屏。",
      "算当年、虚老岩陵。",
      "君臣一梦，今古虚名。",
      "但远山长，云山乱，晓山清。"
    ],
    "rhythmic": "行香子"
  },
  {
    "author": "苏轼",
    "paragraphs": [
      "绣帘高卷倾城出。",
      "灯前潋滟横波溢。",
      "皓齿发清歌。",
      "春愁入翠蛾。",
      "凄音休怨乱。",
      "我已先肠断。",
      "遗响下清虚。",
      "累累一串珠。"
    ],
    "rhythmic": "菩萨蛮"
  },
  {
    "author": "苏轼",
    "paragraphs": [
      "碧纱微露纤纤玉。",
      "朱唇渐暖参差竹。",
      "越调变新声。",
      "龙吟彻骨清。",
      "夜来残酒醒。",
      "惟觉霜袍冷。",
      "不见敛眉人。",
      "胭脂觅旧痕。"
    ],
    "rhythmic": "菩萨蛮"
  },
  {
    "author": "苏轼",
    "paragraphs": [
      "秋风湖上萧萧雨。",
      "使君欲去还留住。",
      "今日漫留君。",
      "明朝愁杀人。",
      "佳人千点泪。",
      "洒向长河水。",
      "不用敛双蛾。",
      "路人啼更多。"
    ],
    "rhythmic": "菩萨蛮"
  },
  {
    "author": "苏轼",
    "paragraphs": [
      "玉童西迓浮丘伯。",
      "洞天冷落秋萧瑟。",
      "不用许飞琼。",
      "瑶台空月明。",
      "清香凝夜宴。",
      "借与韦郎看。",
      "莫便向姑苏。",
      "扁舟下五湖。"
    ],
    "rhythmic": "菩萨蛮"
  },
  {
    "author": "苏轼",
    "paragraphs": [
      "天怜豪俊腰金晚。",
      "故教月向松江满。",
      "清景为淹留。",
      "从君都占秋。",
      "身闲惟有酒。",
      "拭问清游首。",
      "帝梦已遥思。",
      "匆匆归去时。"
    ],
    "rhythmic": "菩萨蛮"
  },
  {
    "author": "苏轼",
    "paragraphs": [
      "娟娟缺月西南落。",
      "相思拨断琵琶索。",
      "枕泪梦魂中。",
      "觉来眉晕重。",
      "华堂堆烛泪。",
      "长笛吹《新水》。",
      "醉客各西东。",
      "应思陈孟公。"
    ],
    "rhythmic": "菩萨蛮"
  },
  {
    "author": "苏轼",
    "paragraphs": [
      "玉笙不受朱唇暖。",
      "离声凄咽胸填满。",
      "遗痕几千秋。",
      "恩留人不留。",
      "他年京国酒。",
      "泫泪攀枯柳。",
      "莫唱短因缘。",
      "长安远似天。"
    ],
    "rhythmic": "菩萨蛮"
  },
  {
    "author": "苏轼",
    "paragraphs": [
      "画檐初挂弯弯月。",
      "孤光未满先忧缺。",
      "遥认玉帘钩。",
      "天孙梳洗楼。",
      "佳人言语好。",
      "不顾求新巧。",
      "此恨固应知。",
      "愿人无别离。"
    ],
    "rhythmic": "菩萨蛮"
  },
  {
    "author": "苏轼",
    "paragraphs": [
      "风回仙驭云开扇。",
      "更阑月堕星河转。",
      "枕上梦魂惊。",
      "晓檐疏雨零。",
      "相逢虽草草。",
      "长共天难老。",
      "终不羡人间。",
      "人间日似年。"
    ],
    "rhythmic": "菩萨蛮"
  },
  {
    "author": "苏轼",
    "paragraphs": [
      "城隅静女谁人见。",
      "先生日夜歌彤管。",
      "谁识蔡姬贤。",
      "江南顾彦先。",
      "先生那久困。",
      "汤沐须名郡。",
      "惟有谢夫人。",
      "从来见拟伦。"
    ],
    "rhythmic": "菩萨蛮"
  },
  {
    "author": "苏轼",
    "paragraphs": [
      "买田阳羡吾将老。",
      "从来只为溪山好。",
      "来往一虚舟。",
      "聊随物外游。",
      "有书仍懒著。",
      "水调歌归去。",
      "筋力不辞诗。",
      "要须风雨时。"
    ],
    "rhythmic": "菩萨蛮"
  },
  {
    "author": "苏轼",
    "paragraphs": [
      "落花闲院春衫薄。",
      "薄衫春院闲花落。",
      "迟日恨依依。",
      "依依恨日迟。",
      "梦回莺舌弄。",
      "弄舌莺回梦。",
      "邮便问人羞。",
      "羞人问便邮。"
    ],
    "rhythmic": "菩萨蛮"
  },
  {
    "author": "苏轼",
    "paragraphs": [
      "火云凝汗挥珠颗。",
      "颗珠挥汗凝云火。",
      "琼暖碧纱轻。",
      "轻纱碧暖琼。",
      "晕腮嫌枕印。",
      "印枕嫌腮晕。",
      "闲照晚妆残。",
      "残妆晚照闲。"
    ],
    "rhythmic": "菩萨蛮"
  },
  {
    "author": "苏轼",
    "paragraphs": [
      "峤南江浅红梅小。",
      "小梅红浅江南峤。",
      "窥我向疏篱。",
      "篱疏向我窥。",
      "老人行即到。",
      "到即行人老。",
      "离别惜残枝。",
      "枝残惜别离。"
    ],
    "rhythmic": "菩萨蛮"
  },
  {
    "author": "苏轼",
    "paragraphs": [
      "翠鬟斜幔云垂耳。",
      "耳垂云幔斜鬟翠。",
      "春晚睡昏昏。",
      "昏昏睡晚春。",
      "细花梨雪坠。",
      "坠雪梨花细。",
      "颦浅念谁人。",
      "人谁念浅颦。"
    ],
    "rhythmic": "菩萨蛮"
  },
  {
    "author": "苏轼",
    "paragraphs": [
      "柳庭风静人眠昼。",
      "昼眠人静风庭柳。",
      "香汗薄衫凉。",
      "凉衫薄汗香。",
      "手红冰碗藕。",
      "藕碗冰红手。",
      "郎笑藕丝长。",
      "长丝藕笑郎。"
    ],
    "rhythmic": "菩萨蛮"
  },
  {
    "author": "苏轼",
    "paragraphs": [
      "井桐双照新妆冷。",
      "冷妆新照双桐井。",
      "羞对井花愁。",
      "愁花井对羞。",
      "影孤怜夜永。",
      "永夜怜孤影。",
      "楼上不宜秋。",
      "秋宜不上楼。"
    ],
    "rhythmic": "菩萨蛮"
  },
  {
    "author": "苏轼",
    "paragraphs": [
      "雪花飞暖融香颊。",
      "颊香融暖飞花雪。",
      "欺雪任单衣。",
      "衣单任雪欺。",
      "别时梅子结。",
      "结子梅时别。",
      "归不恨开迟。",
      "迟开恨不归。"
    ],
    "rhythmic": "菩萨蛮"
  },
  {
    "author": "苏轼",
    "paragraphs": [
      "三度别君来，此别真迟暮。",
      "白尽老髭须，明日淮南去。",
      "酒罢月随人，泪湿花如雾。",
      "后月逐君还，梦绕湖边路。"
    ],
    "rhythmic": "生查子"
  },
  {
    "author": "苏轼",
    "paragraphs": [
      "金炉犹暖麝煤残。",
      "惜香更把宝钗翻。",
      "重闻处，馀薰在，这一番、气味胜从前。",
      "背人偷盖小蓬山。",
      "更将沈水暗同然。",
      "且图得，氤氲久，为情深、嫌怕断头烟。"
    ],
    "rhythmic": "翻香令"
  },
  {
    "author": "苏轼",
    "paragraphs": [
      "莫怪归心甚速，西湖自有蛾眉。",
      "若见故人须细说，白发倍当时。",
      "小郑非常强记，二南依旧能诗。",
      "更有鲈鱼堪切脍，儿辈莫教知。"
    ],
    "rhythmic": "乌夜啼",
    "tags": ["西湖"]
  },
  {
    "author": "苏轼",
    "paragraphs": [
      "定场贺老今何在。",
      "几度新声改。",
      "怨声坐使旧声阑。",
      "俗耳只知繁手、不须弹。",
      "断弦拭问谁能晓。",
      "七岁文姬小。",
      "拭教弹作辊雷声。",
      "应有开元遗老、泪纵横。"
    ],
    "rhythmic": "虞美人"
  },
  {
    "author": "苏轼",
    "paragraphs": [
      "归心正似三春草。",
      "拭著莱衣小。",
      "橘怀几日向翁开。",
      "怀祖已瞋文度、不归来。",
      "禅心已断人间爱。",
      "只有平交在。",
      "笑论瓜葛一枰同。",
      "看取灵光新赋、有家风。"
    ],
    "rhythmic": "虞美人"
  },
  {
    "author": "苏轼",
    "paragraphs": [
      "湖山信是东南美。",
      "一望弥千里。",
      "使君能得几回来。",
      "便使尊前醉倒、且徘徊。",
      "沙河塘里灯初上。",
      "水调谁家唱。",
      "夜阑风静欲归时。",
      "惟有一江明月、碧琉璃。"
    ],
    "rhythmic": "虞美人"
  },
  {
    "author": "苏轼",
    "paragraphs": [
      "波声拍枕长淮晓。",
      "隙月窥人小。",
      "无情汴水自东流。",
      "只载一船离恨、向西州。",
      "竹溪花浦曾同醉。",
      "酒味多於泪。",
      "谁教风鉴在尘埃。",
      "酝造一场烦恼、送人来。"
    ],
    "rhythmic": "虞美人"
  },
  {
    "author": "苏轼",
    "paragraphs": [
      "见说岷峨凄怆，旋闻江汉澄清。",
      "但觉秋来归梦好，西南自有长城。",
      "东府三人最少，西山八国初平。",
      "莫负花溪纵赏，何妨药市微行。",
      "拭问当垆人在否，空教是处闻名。",
      "唱著子渊新曲，应须分外含情。"
    ],
    "rhythmic": "河满子"
  },
  {
    "author": "苏轼",
    "paragraphs": [
      "为米折腰，因酒弃家，口体交相累。",
      "归去来，谁不遣君归。",
      "觉从前皆非今是。",
      "露未晞。",
      "征夫指予归路，门前笑语喧童稚。",
      "嗟旧菊都荒，新松暗老，吾年今已如此。",
      "但小窗容膝闭柴扉。",
      "策杖看孤云暮鸿飞。",
      "云出无心，鸟倦知还，本非有意。",
      "噫。",
      "归去来兮。",
      "我今忘我兼忘世。",
      "亲戚无浪语，琴书中有真味。",
      "步翠麓崎岖，泛溪窈窕，涓涓暗谷流春水。",
      "观草木欣荣，幽人自感，吾生行且休矣。",
      "念寓形宇内复几时。",
      "不自觉皇皇欲何之。",
      "委吾心、去留谁计。",
      "神仙知在何处，富贵非吾志。",
      "但知临水登山啸咏，自引壶觞自醉。",
      "此生天命更何疑。",
      "且乘流、遇坎还止。"
    ],
    "rhythmic": "哨遍"
  },
  {
    "author": "苏轼",
    "paragraphs": [
      "睡起画堂，银蒜押帘，珠幕云垂地。",
      "初雨歇，洗出碧罗天，正溶溶养花天气。",
      "一霎暖风回芳草，荣光浮动，掩皱银塘水。",
      "方杏靥匀酥，花鬚吐绣，园林排比红翠。",
      "见乳燕捎蝶过繁枝。",
      "忽一线炉香逐游丝。",
      "昼永人闲，独立斜阳，晚来情味。",
      "便乘兴携将佳丽。",
      "深入芳菲里。",
      "拨胡琴语，轻拢慢捻总伶俐。",
      "看紧约罗裙，急趣檀板，霓裳入破惊鸿起。",
      "颦月临眉，醉霞横脸，歌声悠扬云际。",
      "任满头红雨落花飞。",
      "渐鳷鹊楼西玉蟾低。",
      "尚徘徊、未尽欢意。",
      "君看今古悠悠，浮宦人间世。",
      "这些百岁，光阴几日，三万六千而已。",
      "醉乡路稳不妨行，但人生、要适情耳。"
    ],
    "rhythmic": "哨遍"
  },
  {
    "author": "苏轼",
    "paragraphs": [
      "我辈情锺，古来谁似龙山宴。",
      "而今楚甸。",
      "戏马馀飞观。",
      "顾谓佳人，不觉秋强半。",
      "筝声远。",
      "鬓云吹乱。",
      "愁入参差雁。"
    ],
    "rhythmic": "点绛唇"
  },
  {
    "author": "苏轼",
    "paragraphs": [
      "不用悲秋，今年身健还高宴。",
      "江村海甸。",
      "总作空花观。",
      "尚想横汾，兰菊纷相半。",
      "楼船远。",
      "白云飞乱。",
      "空有年年雁。"
    ],
    "rhythmic": "点绛唇"
  },
  {
    "author": "苏轼",
    "paragraphs": [
      "莫唱阳关，风流公子方终宴。",
      "秦山禹甸。",
      "缥缈真奇观。",
      "北望平原，落日山衔半。",
      "孤帆远。",
      "我歌君乱。",
      "一送西飞雁。"
    ],
    "rhythmic": "点绛唇"
  },
  {
    "author": "苏轼",
    "paragraphs": [
      "醉漾轻舟，信流引到花深处。",
      "尘缘相误。",
      "无计花间住。",
      "烟水茫茫，千里斜阳暮。",
      "山无数。",
      "乱红如雨。",
      "不记来时路。"
    ],
    "rhythmic": "点绛唇"
  },
  {
    "author": "苏轼",
    "paragraphs": [
      "月转乌啼，画堂宫徵生离恨。",
      "美人愁闷。",
      "不管罗衣褪。",
      "清泪斑斑，挥断柔肠寸。",
      "嗔人问。",
      "背灯偷搵。",
      "拭尽残妆粉。"
    ],
    "rhythmic": "点绛唇"
  },
  {
    "author": "苏轼",
    "paragraphs": [
      "满院桃花，尽是刘郎未见。",
      "於中更、一枝纤软。",
      "仙家日月，笑人间春晚。",
      "浓睡起，惊飞乱红千片。",
      "密意难传，羞容易变。",
      "平白地、为伊肠断。",
      "问君终日，怎安排心眼。",
      "须信道，司空自来见惯。"
    ],
    "rhythmic": "人娇"
  },
  {
    "author": "苏轼",
    "paragraphs": [
      "白发苍颜，正是维摩境界。",
      "空方丈、散花何碍。",
      "朱唇箸点，更髻鬟生彩。",
      "这些个，千生万生只在。",
      "好事心肠，著人情态。",
      "闲窗下、敛云凝黛。",
      "明朝端午，待学纫兰为佩。",
      "寻一首好诗，要书裙带。"
    ],
    "rhythmic": "人娇"
  },
  {
    "author": "苏轼",
    "paragraphs": [
      "别驾来时，灯火荧煌无数。",
      "向青琐、隙中偷覰。",
      "元来便是，共采鸾仙侣。",
      "方见了，管须低声说与。",
      "百子流苏，千枝宝炬。",
      "人间有、洞房烟雾。",
      "春来何事，故抛人别处。",
      "坐望断，楼中远山归路。"
    ],
    "rhythmic": "人娇"
  },
  {
    "author": "苏轼",
    "paragraphs": [
      "钱塘风景古来奇。",
      "太守例能诗。",
      "先驱负弩何在，心已誓江西。",
      "花尽后，叶飞时。",
      "雨凄凄。",
      "若为情绪，更问新官，向旧官啼。"
    ],
    "rhythmic": "诉衷情"
  },
  {
    "author": "苏轼",
    "paragraphs": [
      "海棠珠缀一重重。",
      "清晓近帘栊。",
      "胭脂谁与匀淡，偏向脸边浓。",
      "看叶嫩，惜花红。",
      "意无穷。",
      "如花似叶，岁岁年年，共占春风。"
    ],
    "rhythmic": "诉衷情"
  },
  {
    "author": "苏轼",
    "paragraphs": [
      "小莲初上琵琶弦。",
      "弹破碧云天。",
      "分明绣阁幽恨，都向曲中传。",
      "肤莹玉，鬓梳蝉。",
      "绮窗前。",
      "素蛾今夜，故故随人，似斗婵娟。"
    ],
    "rhythmic": "诉衷情"
  },
  {
    "author": "苏轼",
    "paragraphs": [
      "水涵空，山照市。",
      "西汉二疏乡里。",
      "新白发，旧黄金。",
      "故人恩意深。",
      "海东头，山尽处。",
      "自古客槎来去。",
      "槎有信，赴秋期。",
      "使君行不归。"
    ],
    "rhythmic": "更漏子"
  },
  {
    "author": "苏轼",
    "paragraphs": [
      "平时十月幸兰汤。",
      "玉甃琼梁。",
      "五家车马如水，珠玑满路旁。",
      "翠华一去掩方床。",
      "独留烟树苍苍。",
      "至今清夜月，依前过缭墙。"
    ],
    "rhythmic": "华清引"
  },
  {
    "author": "苏轼",
    "paragraphs": [
      "华胥梦断人何处。",
      "听得莺啼红树。",
      "几点蔷薇香雨。",
      "寂寞闲庭户。",
      "暖风不解留花住。",
      "片片著人无数。",
      "楼上望春归去。",
      "芳草迷归路。"
    ],
    "rhythmic": "桃源忆故人"
  },
  {
    "author": "苏轼",
    "paragraphs": [
      "醉醒醒醉。",
      "凭君会取这滋味。",
      "浓斟琥珀香浮蚁。",
      "一到愁肠，别有阳春意。",
      "须将幕席为天地。",
      "歌前起舞花前睡。",
      "从他落魄陶陶里。",
      "犹胜醒醒，惹得闲憔悴。"
    ],
    "rhythmic": "醉落魄・一斛珠"
  },
  {
    "author": "苏轼",
    "paragraphs": [
      "分携如昨。",
      "人生到处萍飘泊。",
      "偶然相聚还离索。",
      "多病多愁，须信从来错。",
      "尊前一笑休辞却。",
      "天涯同是伤沦落。",
      "故山犹负平生约。",
      "西望峨嵋，长羡归飞鹤。"
    ],
    "rhythmic": "醉落魄・一斛珠"
  },
  {
    "author": "苏轼",
    "paragraphs": [
      "苍颜华发。",
      "故山归计何时决。",
      "旧交新贵音书绝。",
      "惟有佳人，犹作殷勤别。",
      "离亭欲去歌声咽。",
      "潇潇细雨凉吹颊。",
      "泪珠不用罗巾裛。",
      "弹在罗衣，图得见时说。"
    ],
    "rhythmic": "醉落魄・一斛珠"
  },
  {
    "author": "苏轼",
    "paragraphs": [
      "轻云微月。",
      "二更酒醒船初发。",
      "孤城回望苍烟合。",
      "公子佳人，不记归时节。",
      "巾偏扇坠藤床滑。",
      "觉来幽梦无人说。",
      "此生飘荡何时歇。",
      "家在西南，长作东南别。"
    ],
    "rhythmic": "醉落魄・一斛珠"
  },
  {
    "author": "苏轼",
    "paragraphs": [
      "秋帷里。",
      "长漏伴人无寐。",
      "低玉枕凉轻绣被。",
      "一番秋气味。",
      "晓色又侵窗纸。",
      "窗外鸡声初起。",
      "声断几声还到耳。",
      "已明声未已。"
    ],
    "rhythmic": "谒金门"
  },
  {
    "author": "苏轼",
    "paragraphs": [
      "秋池阁。",
      "风傍晓庭帘幕。",
      "霜叶未衰吹未落。",
      "半惊鸦喜鹊。",
      "自笑浮名情薄。",
      "似与世人疏略。",
      "一片懒心双懒脚。",
      "好教闲处著。"
    ],
    "rhythmic": "谒金门"
  },
  {
    "author": "苏轼",
    "paragraphs": [
      "今夜雨。",
      "断送一年残暑。",
      "坐听潮声来别浦。",
      "明朝何处去。",
      "孤负金尊绿醑。",
      "来岁今宵圆否。",
      "酒醒梦回愁几许。",
      "夜阑还独语。"
    ],
    "rhythmic": "谒金门"
  },
  {
    "author": "苏轼",
    "paragraphs": [
      "水垢何曾相受。",
      "细看两俱无有。",
      "寄语揩背人，尽日劳君挥肘。",
      "轻手。",
      "轻手。",
      "居士本来无垢。"
    ],
    "rhythmic": "如梦令"
  },
  {
    "author": "苏轼",
    "paragraphs": [
      "自净方能净彼。",
      "我自汗流呀气。",
      "寄语澡浴人，且共肉身游戏。",
      "但洗。",
      "但洗。",
      "俯为人间一切。"
    ],
    "rhythmic": "如梦令"
  },
  {
    "author": "苏轼",
    "paragraphs": [
      "为向东坡传语。",
      "人在玉堂深处。",
      "别后有谁来，雪压小桥无路。",
      "归去。",
      "归去。",
      "江上一犁春雨。"
    ],
    "rhythmic": "如梦令"
  },
  {
    "author": "苏轼",
    "paragraphs": [
      "手种堂前桃李。",
      "无限绿阴青子。",
      "帘外百舌儿，惊起五更春睡。",
      "居士。",
      "居士。",
      "莫望小桥流水。"
    ],
    "rhythmic": "如梦令"
  },
  {
    "author": "苏轼",
    "paragraphs": [
      "暮云收尽溢清寒。",
      "银汗无声转玉盘。",
      "此声此夜不长好，明月明年何处看。"
    ],
    "rhythmic": "阳关曲"
  },
  {
    "author": "苏轼",
    "paragraphs": [
      "受降城下紫髯郎。",
      "戏马台南旧战场。",
      "恨君不取契丹首，金甲牙旗归故乡。"
    ],
    "rhythmic": "阳关曲"
  },
  {
    "author": "苏轼",
    "paragraphs": [
      "济南春好雪初晴。",
      "才到龙山马足轻。",
      "使君莫忘霅溪女，还作《阳关》肠断声。"
    ],
    "rhythmic": "阳关曲"
  },
  {
    "author": "苏轼",
    "paragraphs": [
      "郑庄好客。",
      "容我尊前先堕帻。",
      "落笔生风。",
      "籍籍声名不负公。",
      "高山白早。",
      "莹骨冰肤那解老。",
      "从此南徐。",
      "良夜清风月满湖。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "云鬟倾倒。",
      "醉倚阑干风月好。",
      "凭仗相扶。",
      "误入仙家碧玉壶。",
      "连天衰草。",
      "下走湖南西去道。",
      "一舸姑苏。",
      "便逐鸱夷去得无。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "闽溪珍献。",
      "过海云帆来似箭。",
      "玉座金盘。",
      "不贡奇葩四百年。",
      "轻红酿白。",
      "雅称佳人纤手擘。",
      "骨细肌香。",
      "恰是当年十八娘。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "贤哉令尹。",
      "三仕已之无喜愠。",
      "我独何人。",
      "犹把虚名玷搢绅。",
      "不如归去。",
      "二顷良田无觅处。",
      "归去来兮。",
      "待有良田是几时。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "玉觞无味。",
      "中有佳人千点泪。",
      "学道忘忧。",
      "一念还成不自由。",
      "如今未见。",
      "归去东园花似霰。",
      "一语相开。",
      "匹似当初本不来。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "春光亭下。",
      "流水如今何在也。",
      "岁月如梭。",
      "白首相看拟奈何。",
      "故人重见。",
      "世事年来千万变。",
      "官况阑珊。",
      "惭愧青松守岁寒。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "惟熊佳梦。",
      "释氏老君亲抱送。",
      "壮气横秋。",
      "未满三朝已食牛。",
      "犀钱玉果。",
      "利市平分沾四坐。",
      "多谢无功。",
      "此事如何到得侬。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "晓来风细。",
      "不会鹊声来报喜。",
      "却羡寒梅。",
      "先觉春风一夜来。",
      "香笺一纸。",
      "写尽回文机上意。",
      "欲卷重开。",
      "读遍千回与万回。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "天台旧路。",
      "应恨刘郎来又去。",
      "别酒频倾。",
      "忍听《阳关》第四声。",
      "刘郎未老。",
      "怀恋仙乡重得到。",
      "只恐因循。",
      "不见如今劝酒人。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "双龙对起。",
      "白甲苍髯烟雨里。",
      "疏影微香。",
      "下有幽人昼梦长。",
      "湖风清软。",
      "双鹊飞来争噪晚。",
      "翠飐红轻。",
      "时下凌宵百尺英。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "琵琶绝艺。",
      "年纪都来十一二。",
      "拨弄么弦。",
      "未解将心指下传。",
      "主人瞋小。",
      "欲向东风先醉倒。",
      "已属君家。",
      "且更从容等待他。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "春牛春杖。",
      "无限春风来海上。",
      "便与春工。",
      "染得桃红似肉红。",
      "春幡春胜。",
      "一阵春风吹酒醒。",
      "不似天涯。",
      "卷起杨花似雪花。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "云容皓白。",
      "破晓玉英纷似织。",
      "风力无端。",
      "欲学杨花更耐寒。",
      "相如未老。",
      "梁苑犹能陪俊少。",
      "莫惹闲愁。",
      "且折江梅上小楼。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "玉房金蕊。",
      "宜在玉人纤手里。",
      "淡月朦胧。",
      "更有微微弄袖风。",
      "温香熟美。",
      "醉慢云鬟垂两耳。",
      "多谢春工。",
      "不是花红是玉红。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "春庭月午。",
      "摇荡香醪光欲舞。",
      "步转迥廊。",
      "半落梅花婉娩香。",
      "轻云薄雾。",
      "总是少年行乐处。",
      "不似秋光。",
      "只与离人照断肠。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "天然宅院。",
      "赛了千千并万万。",
      "说与贤知。",
      "表德元来是胜之。",
      "今来十四。",
      "海里猴儿奴子是。",
      "要赌休痴。",
      "六双骰儿六点儿。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "风卷珠帘自上钩。",
      "萧萧乱叶报新秋。",
      "独携纤手上高楼。",
      "缺月向人舒窈窕，三星当户照绸缪。",
      "香生雾縠见纤柔。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "山下兰芽短浸溪。",
      "松间沙路净无泥。",
      "萧萧暮雨子规啼。",
      "谁道人生无再少，门前流水尚能西。",
      "休将白发唱黄鸡。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "西塞山边白鹭飞。",
      "散花洲外片帆微。",
      "桃花流水鳜鱼肥。",
      "自庇一身青箬笠，相随到处绿蓑衣。",
      "斜风细雨不须归。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "覆块青青麦未苏。",
      "江南云叶暗随车。",
      "临皋烟景世间无。",
      "雨脚半收檐断线，雪林初下瓦疏珠。",
      "归来冰颗乱黏须。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "醉梦醺醺晓未苏。",
      "门前辘辘使君车。",
      "扶头一盏怎生无。",
      "废圃寒蔬挑翠羽，小槽春酒冻真珠。",
      "清香细细嚼梅须。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "雪里餐毡例姓苏。",
      "使君载酒为回车。",
      "天寒酒色转头无。",
      "荐士已闻飞鹗表，报恩应不用蛇珠。",
      "醉中还许揽桓须。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "半夜银山上积苏。",
      "朝来九陌带随车。",
      "涛江烟渚一时无。",
      "空腹有诗衣有结，湿薪如桂米如珠。",
      "冻吟谁伴拈髭须。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "万顷风涛不记苏。",
      "雪晴江上麦千车。",
      "但令人饱我愁无。",
      "翠袖倚风萦柳絮，绛唇得酒烂樱珠。",
      "尊前呵手镊霜须。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "珠桧丝杉冷欲霜。",
      "山城歌舞助凄凉。",
      "且餐山色饮湖光。",
      "共挽朱幡留半日，强揉青蕊作重阳。",
      "不知明日为谁黄。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "霜鬓真堪插拒霜。",
      "哀弦危柱作《伊凉》。",
      "暂时流转为风光。",
      "未遣清尊空北海，莫因《长笛》赋山阳。",
      "金钗玉腕泻鹅黄。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "傅粉郎君又粉奴。",
      "莫教施粉与施朱。",
      "自然冰玉照香酥。",
      "有客能为《神女赋》，凭君送与雪儿书。",
      "梦魂东去觅桑榆。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "菊暗荷枯一夜霜。",
      "新苞绿叶照林光。",
      "竹篱茅舍出青黄。",
      "香雾噀人惊半破，清泉流齿怯初尝。",
      "吴姬三日手犹香。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "雪颔霜髯不自惊。",
      "更将翦采发春荣。",
      "羞颜未醉已先赪。",
      "莫唱黄鸡并白发，且呼张丈唤殷兄。",
      "有人归去欲卿卿。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "料峭东风翠幕惊。",
      "云何不饮对公荣。",
      "水晶盘莹玉鳞赪。",
      "花影莫孤三夜月，朱颜未称五年兄。",
      "翰林子墨主人卿。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "照日深红暖见鱼。",
      "连溪绿暗晚藏乌。",
      "黄童白叟聚睢盱。",
      "糜鹿逢人虽未惯，猿揉闻鼓不须呼。",
      "归家说与采桑姑。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "旋抹红妆看使君。",
      "三三五五棘篱门。",
      "相挨踏破蒨罗裙。",
      "老幼扶携收麦社，乌鸢翔舞赛神村。",
      "道逢醉叟卧黄昏。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "麻叶层层苘叶光。",
      "谁家煮蚕一村香。",
      "隔篱娇语络丝娘。",
      "垂白杖藜抬醉眼，捋青捣麨软饥肠。",
      "问言豆叶几时黄。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "簌簌衣巾落枣花。",
      "村南村北响缲车。",
      "牛衣古柳卖黄瓜。",
      "酒困路长惟欲睡，日高人渴漫思茶。",
      "敲门试问野人家。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "软草平莎过雨新。",
      "轻沙走马路无尘。",
      "何时收拾耦耕身。",
      "日暖桑麻光似泼，风来蒿艾气如薰。",
      "使君元是此中人。"
    ],
    "rhythmic": "浣溪沙",
    "prologue": "徐州石潭谢雨，道上作五首。潭在城东二十里，常与泗水增减清浊相应。"
  },
  {
    "author": "苏轼",
    "paragraphs": [
      "道字娇讹苦未成。",
      "未应春阁梦多情。",
      "朝来何事绿鬟倾。",
      "彩索身轻长趁燕，红窗睡重不闻莺。",
      "困人天气近清明。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "缥缈危楼紫翠间。",
      "良辰乐事古难全。",
      "感时怀旧独凄然。",
      "璧月琼枝空夜夜，菊花人貌自年年。",
      "不知来岁与谁看。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "桃李溪边驻画轮。",
      "鹧鸪声里倒清尊。",
      "夕阳虽好近黄昏。",
      "香在衣裳妆在臂，水连芳草月连云。",
      "几时归去不销魂。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "四面垂杨十里荷。",
      "问云何处最花多。",
      "画楼南畔夕阳和。",
      "天气乍凉人寂寞，光阴须得酒消磨。",
      "且来花里听笙歌。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "一别姑苏已四年。",
      "秋风南浦送归船。",
      "画帘重见水中仙。",
      "霜鬓不须催我老，杏花依旧驻君颜。",
      "夜阑相对梦魂间。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "惟见眉间一点黄。",
      "诏书催发羽书忙。",
      "从教娇泪洗红妆。",
      "上殿云宵生羽翼，论兵齿颊带风霜。",
      "归来衫袖有天香。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "长记鸣琴子贱堂。",
      "朱颜绿发映垂杨。",
      "如今秋鬓数茎霜。",
      "聚散交游如梦寐，升沈闲事莫思量。",
      "仲卿终不避桐乡。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "风压轻云贴水飞。",
      "乍晴池馆燕争泥。",
      "沈郎多病不胜衣。",
      "沙上不闻鸿雁信，竹间时听鹧鸪啼。",
      "此情惟有落花知。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "罗袜空飞洛浦尘。",
      "锦袍不见谪仙人。",
      "携壶藉草亦天真。",
      "玉粉轻黄千岁药，雪花浮动万家春。",
      "醉归江路野梅新。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "白雪清词出坐间。",
      "爱君才器两俱全。",
      "异乡风景却依然。",
      "可恨相逢能几日，不知重会是何年。",
      "茱萸仔细更重看。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "细雨斜风作晓寒。",
      "淡烟疏柳媚晴滩。",
      "入淮清洛渐漫漫。",
      "雪沫乳花浮午盏，蓼茸蒿笋试春盘。",
      "人间有味是清欢。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "门外东风雪洒裾。",
      "山头回首望三吴。",
      "不应弹铗为无鱼。",
      "上党从来天下脊，先生元是古之儒。",
      "时平不用鲁连书。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "惭愧今年二麦丰。",
      "千畦细浪舞晴空。",
      "化工馀力染夭红。",
      "归去山公应倒载，阑街拍手笑儿童。",
      "甚时名作锦薰笼。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "芍药樱桃两斗新。",
      "名园高会送芳辰。",
      "洛阳初夏广陵春。",
      "红玉半开菩萨面，丹砂浓点柳枝唇。",
      "尊前还有个中人。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "学画鸦儿正妙年。",
      "阳城下蔡困嫣然。",
      "凭君莫唱短因缘。",
      "雾帐吹笙香袅袅，霜庭按舞月娟娟。",
      "曲终红袖落双缠。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "一梦江湖费五年。",
      "归来风物故依然。",
      "相逢一醉是前缘。",
      "迁客不应常眊矂，使君为出小婵娟。",
      "翠鬟聊著小诗缠。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "轻汗微微透碧纨。",
      "明朝端午浴芳兰。",
      "流香涨腻满晴川。",
      "彩线轻缠红玉臂，小符斜挂绿云鬟。",
      "佳人相见一千年。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "徐邈能中酒圣贤。",
      "刘伶席地幕青天。",
      "潘郎白璧为谁连。",
      "无可奈何新白发，不如归去旧青山。",
      "恨无人借买山钱。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "倾盖相逢胜白头。",
      "故山空复梦松楸。",
      "此心安处是菟裘。",
      "卖剑买牛吾欲老，乞浆得酒更何求。",
      "愿为辞社宴春秋。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "炙手无人傍屋头。",
      "萧萧晚雨脱梧楸。",
      "谁怜季子敞貂裘。",
      "顾我已无当世望，似君须向古人求。",
      "岁寒松柏肯惊秋。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "画隼横江喜再游。",
      "老鱼跳槛识清讴。",
      "流年未肯付东流。",
      "黄菊篱边无怅望，白云乡里有温柔。",
      "挽回霜鬓莫教休。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "双溪月。",
      "清光遍照双荷叶。",
      "双荷叶。",
      "红心未偶，绿衣偷结。",
      "背风迎雨流珠滑。",
      "轻舟短棹先秋折。",
      "先秋折。",
      "烟鬟未上，玉杯微缺。"
    ],
    "rhythmic": "双荷叶・忆秦娥"
  },
  {
    "author": "苏轼",
    "paragraphs": [
      "采菱拾翠，算似此佳名，阿谁消得。",
      "采菱拾翠，称使君知客。",
      "千金买、采菱拾翠，更罗裙、满把珍珠结。",
      "采菱拾翠，正髻鬟初合。",
      "真个、采菱拾翠，但深怜轻拍。",
      "一双手、采菱拾翠，绣衾下、抱著俱香滑。",
      "采菱拾翠，待到京寻觅。"
    ],
    "rhythmic": "皂罗特髻"
  },
  {
    "author": "苏轼",
    "paragraphs": [
      "渔父。",
      "渔父。",
      "江上微风细雨。",
      "青蓑黄箬裳衣。",
      "红酒白鱼暮归。",
      "归暮。",
      "归暮。",
      "长笛一声何处。"
    ],
    "rhythmic": "调笑令"
  },
  {
    "author": "苏轼",
    "paragraphs": [
      "归雁。",
      "归雁。",
      "饮啄江南南岸。",
      "将飞却下盘桓。",
      "塞外春来苦寒。",
      "寒苦。",
      "寒苦。",
      "藻荇欲生且住。"
    ],
    "rhythmic": "调笑令"
  },
  {
    "author": "苏轼",
    "paragraphs": [
      "霞苞电荷碧。",
      "天然地、别是风流标格。",
      "重重青盖下，千娇照水，好红红白白。",
      "每怅望、明月清风夜，甚低迷不语，妖邪无力。",
      "终须放、船儿去，清香深处住，看伊颜色。"
    ],
    "rhythmic": "荷华媚"
  },
  {
    "author": "苏轼",
    "paragraphs": [
      "三年枕上吴中路。",
      "遣黄耳、随君去。",
      "若到松江呼小渡。",
      "莫惊鸥鹭，四桥尽是，老子经行处。",
      "辋川图上看春暮。",
      "常记高人右丞句。",
      "作个归期天已许。",
      "春衫犹是，小蛮针线，曾湿西湖雨。"
    ],
    "rhythmic": "青玉案",
    "tags": ["宋词三百首", "西湖"]
  },
  {
    "author": "苏轼",
    "paragraphs": [
      "些小白须何用染。",
      "几人得见星星点。",
      "作郡浮光虽似箭。",
      "君莫厌。",
      "也应胜我三年贬。",
      "我欲自嗟还不敢。",
      "向来三郡宁非忝。",
      "婚嫁事稀年冉冉。",
      "知有渐。",
      "千钧重担从头减。"
    ],
    "rhythmic": "渔家傲"
  },
  {
    "author": "苏轼",
    "paragraphs": [
      "前瞻马耳九仙山。",
      "碧连天。",
      "晚云闲。",
      "城上高台，真个是超然。",
      "莫使匆匆云雨散，今夜里，月婵娟。",
      "小溪鸥鹭静联拳。",
      "去翩翩。",
      "点轻烟。",
      "人事凄凉，回首便他年。",
      "莫忘使君歌笑处，垂柳下，矮槐前。"
    ],
    "rhythmic": "江城子"
  },
  {
    "author": "苏轼",
    "paragraphs": [
      "墨云拖雨过西楼。",
      "水东流。",
      "晚烟收。",
      "柳外残阳，回照动帘钩。",
      "今夜巫山真个好，花未落，酒新篘。",
      "美人微笑转星眸。",
      "月华羞。",
      "捧金瓯。",
      "歌扇萦风，吹散一春愁。",
      "拭问江南诸伴侣，谁似我，醉扬州。"
    ],
    "rhythmic": "江城子"
  },
  {
    "author": "苏轼",
    "paragraphs": [
      "未倦长卿游。",
      "漫舞夭歌烂不收。",
      "不是使君能矫世，谁留。",
      "教有琼梳脱麝油。",
      "香粉镂金球。",
      "花艳红笺笔欲流。",
      "从此丹唇并皓齿，清柔。",
      "唱遍山东一百州。"
    ],
    "rhythmic": "南乡子"
  },
  {
    "author": "苏轼",
    "paragraphs": [
      "绣鞅玉环游。",
      "灯晃帘疏笑却收。",
      "久立香车催欲上，还留。",
      "更且檀唇点杏油。",
      "花遍六么球。",
      "面旋回风带雪流。",
      "春入腰肢金缕细，轻柔。",
      "种柳应须柳柳州。"
    ],
    "rhythmic": "南乡子"
  },
  {
    "author": "苏轼",
    "paragraphs": [
      "娟娟侵鬓妆痕浅。",
      "双颦相媚弯如翦。",
      "一瞬百般宜。",
      "无论笑与啼。",
      "酒阑思翠被。",
      "特故腾腾地。",
      "生怕促归轮。",
      "微波先注人。"
    ],
    "rhythmic": "菩萨蛮"
  },
  {
    "author": "苏轼",
    "paragraphs": [
      "涂香莫惜莲承步。",
      "长愁罗袜凌波去。",
      "只见舞迥风。",
      "都无行处踪。",
      "偷穿宫样稳。",
      "并立双趺困。",
      "纤妙说应难。",
      "须从掌上看。"
    ],
    "rhythmic": "菩萨蛮"
  },
  {
    "author": "苏轼",
    "paragraphs": [
      "玉环坠耳黄金饰。",
      "轻衫罩体香罗碧。",
      "缓步困春醪。",
      "春融脸上桃。",
      "花钿从委地。",
      "谁与郎为意。",
      "常爱月华清。",
      "此时憎月明。"
    ],
    "rhythmic": "菩萨蛮"
  },
  {
    "author": "苏轼",
    "paragraphs": [
      "别酒劝君君一醉。",
      "清润潘郎，又是何郎婿。",
      "记取钗头新利市。",
      "莫将分付东邻子。",
      "回首长安佳丽地。",
      "三十年前，我是风流帅。",
      "为向青楼寻旧事。",
      "花枝缺处馀名字。"
    ],
    "rhythmic": "蝶恋花"
  },
  {
    "author": "苏轼",
    "paragraphs": [
      "泛泛东风初破五。",
      "江柳微黄，万万千千缕。",
      "佳气郁葱来绣户。",
      "当年江上生奇女。",
      "一盏寿觞谁与举。",
      "三个明珠，膝上王文度。",
      "放尽穷鳞看圉圉。",
      "天公为下曼陀雨。"
    ],
    "rhythmic": "蝶恋花"
  },
  {
    "author": "苏轼",
    "paragraphs": [
      "入袂轻风不破尘。",
      "玉簪犀璧醉佳辰。",
      "一番红粉为谁新。",
      "团扇只堪题往事，新丝那解系行人。",
      "酒阑滋味思残春。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "几共查梨到雪霜。",
      "一经题品便生光。",
      "木奴何处避雌黄。",
      "北客有来初未识，南金无价喜新尝。",
      "含滋嚼句齿牙香。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "山色横侵蘸晕霞。",
      "湘川风静吐寒花。",
      "远林屋散尚啼鸦。",
      "梦到故园多少路，酒醒南望隔天涯。",
      "月明千里照平沙。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "神闲意定。",
      "万籁收声天地静。",
      "玉指冰弦。",
      "未动宫商意已传。",
      "悲风流水。",
      "写处寥寥千古意。",
      "归去无眠。",
      "一夜馀音在耳边。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "银铮旋品。",
      "不用缠头千尺锦。",
      "妙思如泉。",
      "一洗闲愁十五年。",
      "为公少止。",
      "起舞属公《公莫》起。",
      "风里银山。",
      "摆撼鱼龙我自闲。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "柔和性气。",
      "雅称佳名呼懿懿。",
      "解舞能讴。",
      "绝妙年中有品流。",
      "眉长眼细。",
      "淡淡梳妆新绾髻。",
      "懊恼风情。",
      "春著花枝百态生。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "莺初解语。",
      "最是一年春好处。",
      "微雨如酥。",
      "草色遥看近却无。",
      "休辞醉倒。",
      "花不看开人易老。",
      "莫待春回。",
      "颠倒红英间绿苔。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "江南游女。",
      "问我何年归得去。",
      "雨细风微。",
      "雨足如霜挽纻衣。",
      "江亭夜语。",
      "喜见京华新样舞。",
      "莲步轻飞。",
      "迁客今朝始是归。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "娇多媚。",
      "体柳轻盈千万态。",
      "殢主尤宾。",
      "敛黛含嚬喜又嗔。",
      "徐君乐饮。",
      "笑谑从伊情意恁。",
      "脸嫩敷红。",
      "花倚朱阑裹住风。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "双鬟绿坠。",
      "娇眼横波眉黛翠。",
      "妙舞蹁跹。",
      "掌上身轻意态妍。",
      "曲穷力困。",
      "笑倚人旁香喘喷。",
      "老大逢欢。",
      "昏眼犹能仔细看。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "天真雅丽。",
      "容态温柔心性慧。",
      "响亮歌喉。",
      "遏住行云翠不收。",
      "妙词佳曲。",
      "啭出新声能断续。",
      "重客多情。",
      "满劝金卮玉手擎。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "见说东园好，能消北客愁。",
      "虽非吾土且登楼。",
      "行尽江南南岸、此淹留。",
      "短日明枫缬，清霜暗菊逑。",
      "流年回首付东流。",
      "凭仗挽回潘鬓、莫教秋。"
    ],
    "rhythmic": "南歌子"
  },
  {
    "author": "苏轼",
    "paragraphs": [
      "城上层楼叠巘。",
      "城下清淮古汴。",
      "举手揖吴云，人与暮天俱远。",
      "魂断。",
      "魂断。",
      "后夜松江月满。"
    ],
    "rhythmic": "如梦令"
  },
  {
    "author": "苏轼",
    "paragraphs": [
      "城头月落尚啼乌。",
      "朱舰红船早满湖。",
      "鼓吹未容迎五马，水云先已漾双凫。",
      "映山黄帽螭头舫，夹岸青烟鹊尾炉。",
      "老病逢春只思睡，独求僧榻寄须臾。"
    ],
    "rhythmic": "瑞鹧鸪"
  },
  {
    "author": "苏轼",
    "paragraphs": [
      "谁道东阳都瘦损，凝然点漆精神。",
      "瑶林终自隔风尘，试看披鹤氅，仍是谪仙人。",
      "省可清言挥玉麈，真须保器全真。",
      "风流何似道家纯。",
      "不应同蜀客，惟爱卓文君。"
    ],
    "rhythmic": "临江仙"
  },
  {
    "author": "苏轼",
    "paragraphs": [
      "玉肌铅粉傲秋霜。",
      "准拟凤呼凰。",
      "伶伦不见，清香未吐，且糠秕吹扬。",
      "到处成双君独只，空无数、烂文章。",
      "一点香檀，谁能借箸，无复似张良。"
    ],
    "rhythmic": "少年游"
  },
  {
    "author": "苏轼",
    "paragraphs": [
      "洛城春晚。",
      "垂杨乱掩红楼半。",
      "小池轻浪纹如篆。",
      "烛下花前，曾醉离歌宴。",
      "自惜风流云雨散。",
      "关山有限情无限。",
      "待君重见寻芳伴。",
      "为说相思、目断西楼燕。"
    ],
    "rhythmic": "一斛珠"
  },
  {
    "author": "苏轼",
    "paragraphs": [
      "闲倚胡床，庾公楼外峰千朵。",
      "与谁同坐。",
      "明月清风我。",
      "别乘一来，有唱应须和。",
      "还知麽。",
      "自从添个。",
      "风月平分破。"
    ],
    "rhythmic": "点绛唇"
  },
  {
    "author": "苏轼",
    "paragraphs": [
      "红杏飘香，柳含烟翠拖轻缕。",
      "水边朱户。",
      "尽卷黄昏雨。",
      "烛影摇风，一枕伤春绪。",
      "归不去。",
      "凤楼何处。",
      "芳草迷归路。"
    ],
    "rhythmic": "点绛唇"
  },
  {
    "author": "苏轼",
    "paragraphs": [
      "持杯遥劝天边月。",
      "愿月圆无缺。",
      "持杯复更劝花枝。",
      "且愿花枝长在、莫离披。",
      "持杯月下花前醉。",
      "休问荣枯事。",
      "此欢能有几人知。",
      "对酒逢花不饮、待何时。"
    ],
    "rhythmic": "虞美人"
  },
  {
    "author": "苏轼",
    "paragraphs": [
      "走马探花花发未。",
      "人与化工俱不易。",
      "千回来绕百回看，蜂作婢。",
      "莺为使。",
      "谷雨清明空屈指。",
      "白发卢郎情未已。",
      "一夜翦刀收玉蕊。",
      "尊前还对断肠红，人有泪。",
      "花无意。",
      "明日酒醒应满地。"
    ],
    "rhythmic": "天仙子"
  },
  {
    "author": "苏轼",
    "paragraphs": [
      "归去来兮，清溪无底，上有千仞嵯峨。",
      "画楼东畔，天远夕阳多。",
      "老去君恩未报，空回首、弹铗悲歌。",
      "船头转，长风万里，归马驻平坡。",
      "无何。",
      "何处有，银潢尽处，天女停梭。",
      "问何事人间，久戏风波。",
      "顾谓同来稚子，应烂汝、腰下长柯。",
      "青衫破，群仙笑我，千缕挂烟蓑。"
    ],
    "rhythmic": "满庭芳"
  },
  {
    "author": "苏轼",
    "paragraphs": [
      "千骑试春游。",
      "小雨如酥落便收。",
      "能使江东归老客，迟留。",
      "白酒无声滑泻油。",
      "飞火乱星逑。",
      "浅黛横波翠欲流。",
      "不似白云乡外冷，温柔。",
      "此去淮南第一州。"
    ],
    "rhythmic": "南乡子"
  },
  {
    "author": "苏轼",
    "paragraphs": [
      "缥缈红妆照浅溪。",
      "薄云疏雨不成泥。",
      "送君何处古台西。",
      "废沼夜来秋水满，茂林深处晚莺啼。",
      "行人肠断草凄迷。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "阳羡姑苏已买田。",
      "相逢谁信是前缘。",
      "莫教便唱水如天。",
      "我作洞霄君作守，白头相对故依然。",
      "西湖知有几同年。"
    ],
    "rhythmic": "浣溪沙",
    "tags": ["西湖"]
  },
  {
    "author": "苏轼",
    "paragraphs": [
      "空床响琢。",
      "花上春禽冰上雹。",
      "醉梦尊前。",
      "惊起湖风入坐寒。",
      "转关镬索。",
      "春水流弦霜入拨。",
      "月堕更阑。",
      "更请宫高奏独弹。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "回风落景。",
      "散乱东墙疏竹影。",
      "满坐清微。",
      "入袖寒泉不湿衣。",
      "梦回酒醒。",
      "百尺飞澜鸣碧井。",
      "雪洒冰麾。",
      "散落佳人白玉肌。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "海南奇宝。",
      "铸出团团如栲栳。",
      "曾到昆仑。",
      "乞得山头玉女盆。",
      "绛州王老。",
      "百岁痴顽推不倒。",
      "海口如门。",
      "一派黄流已电奔。"
    ],
    "rhythmic": "减字木兰花"
  },
  {
    "author": "苏轼",
    "paragraphs": [
      "北望平川。",
      "野水荒湾。",
      "共寻春、飞步孱颜。",
      "和风弄袖，香雾萦鬟。",
      "正酒酣时，人语笑，白云间。",
      "飞鸿落照，相将归去，澹娟娟、玉宇清闲。",
      "何人无事，宴坐空山。",
      "望长桥上，灯火乱，使君还。"
    ],
    "rhythmic": "行香子"
  },
  {
    "author": "苏轼",
    "paragraphs": [
      "柳花飞处麦摇波。",
      "晚湖净鉴新磨。",
      "小舟飞棹去如梭。",
      "齐唱采菱歌。",
      "平野水云溶漾，小楼风日晴和。",
      "济南何在暮云多。",
      "归去奈愁何。"
    ],
    "rhythmic": "画堂春"
  },
  {
    "author": "苏轼",
    "paragraphs": [
      "花满银塘水漫流。",
      "犀槌玉板奏《凉州》。",
      "顺风环佩过秦楼。",
      "远汉碧云轻漠漠，今宵人在鹊桥头。",
      "一声敲彻绛河秋。"
    ],
    "rhythmic": "浣溪沙"
  },
  {
    "author": "苏轼",
    "paragraphs": [
      "烟外倚危楼，初见远灯明灭。",
      "却跨玉虹归去，看洞天星月。",
      "当时张范风流在，况一尊浮雪。",
      "莫问世间何事，与剑头微吷。"
    ],
    "rhythmic": "好事近"
  },
  {
    "author": "苏轼",
    "paragraphs": [
      "红杏了，夭桃尽，独自占春芳。",
      "不比人间兰麝，自然透骨生香。",
      "对酒莫相忘。",
      "似佳人、兼合明光。",
      "只忧长笛吹花落，除是宁王。"
    ],
    "rhythmic": "占春芳"
  },
  {
    "author": "苏轼",
    "paragraphs": [
      "云鬓裁新绿，霞衣曳晓红。",
      "待歌凝立翠筵中。",
      "一朵彩云何事、下巫峰。",
      "趁拍鸾飞镜，回身燕漾空。",
      "莫翻红袖过帘栊。",
      "怕被杨花句引、嫁东风。"
    ],
    "rhythmic": "南歌子"
  },
  {
    "author": "苏轼",
    "paragraphs": [
      "昨日出东城。",
      "拭探春情。",
      "墙头红杏暗如倾。",
      "槛内群芳芽未吐，早已回春。",
      "绮陌敛香尘。",
      "雪霁前村。",
      "东君用意不辞辛。",
      "料想春光先到处，吹绽梅英。"
    ],
    "rhythmic": "浪淘沙"
  },
  {
    "author": "苏轼",
    "paragraphs": [
      "元宵似是欢游好。",
      "何况公庭民讼少。",
      "万家游赏上春台，十里神仙迷海岛。",
      "平原不似高阳傲。",
      "促席雍容陪语笑。",
      "坐中有客醉多情，不惜玉山拼醉倒。"
    ],
    "rhythmic": "木兰花令"
  },
  {
    "author": "苏轼",
    "paragraphs": [
      "经旬未识东君信。",
      "一夕薰风来解愠。",
      "红绡衣薄麦秋寒，绿绮韵低梅雨润。",
      "瓜头绿染山光嫩。",
      "弄色金桃新傅粉。",
      "日高慵卷水晶帘，犹带春醪红玉困。"
    ],
    "rhythmic": "木兰花令"
  },
  {
    "author": "苏轼",
    "paragraphs": [
      "高平四面开雄垒。",
      "三月风光初觉媚。",
      "园中桃李使君家，城上亭台游客醉。",
      "歌翻《杨柳》金尊沸。",
      "饮散凭阑无限意。",
      "云深不见玉关遥，草细山重残照里。"
    ],
    "rhythmic": "木兰花令"
  },
  {
    "author": "苏轼",
    "paragraphs": [
      "冰肌自是生来瘦。",
      "那更分飞后。",
      "日长帘暮望黄昏。",
      "及至黄昏时候、转销魂。",
      "君还知道相思苦。",
      "怎忍抛奴去。",
      "不辞迢递过关山。",
      "只恐别郎容易、见郎难。"
    ],
    "rhythmic": "虞美人"
  },
  {
    "author": "苏轼",
    "paragraphs": [
      "深深庭院清明过。",
      "桃李初红破。",
      "柳丝搭在玉阑干。",
      "帘外潇潇微雨、做轻寒。",
      "晚晴台榭增明媚。",
      "已拼花前醉。",
      "更阑人静月侵廊。",
      "独自行来行去、好思量。"
    ],
    "rhythmic": "虞美人"
  },
  {
    "author": "苏轼",
    "paragraphs": [
      "昨夜渡江何处宿，望中疑是秦淮。",
      "月明谁起笛中哀。",
      "多情王谢女，相逐过江来。",
      "云雨未成还又散，思量好事难谐。",
      "凭陵急桨两相催。",
      "想伊归去后，应似我情怀。"
    ],
    "rhythmic": "临江仙"
  },
  {
    "author": "苏轼",
    "paragraphs": [
      "春事阑珊芳草歇。",
      "客里风光，又过清明节。",
      "小院黄昏人忆别。",
      "落红处处闻啼鴂。",
      "咫尺江山分楚越。",
      "目断魂销，应是音尘绝。",
      "梦破五更心欲折。",
      "角声吹落梅花月。"
    ],
    "rhythmic": "蝶恋花"
  },
  {
    "author": "苏轼",
    "paragraphs": [
      "记得画屏初会遇。",
      "好梦惊回，望断高唐路。",
      "燕子双飞来又去。",
      "纱窗几度春光暮。",
      "那日绣帘相见处。",
      "低眼佯行，笑整香云缕。",
      "敛尽春山羞不语。",
      "人前深意难轻诉。"
    ],
    "rhythmic": "蝶恋花"
  },
  {
    "author": "苏轼",
    "paragraphs": [
      "昨夜秋风来万里。",
      "月上屏帏，冷透人衣袂。",
      "有客抱衾愁不寐。",
      "那堪玉漏长如岁。",
      "羁舍留连归计未。",
      "梦断魂销，一枕相思泪。",
      "衣带渐宽无别意。",
      "新书报我添憔悴。"
    ],
    "rhythmic": "蝶恋花"
  },
  {
    "author": "苏轼",
    "paragraphs": [
      "雨霰疏疏经泼火。",
      "巷陌秋千。",
      "犹未清明过。",
      "杏子梢头香蕾破。",
      "淡红褪白胭脂涴。",
      "苦被多情相折挫。",
      "病绪厌厌，浑似年时个。",
      "绕遍回廊还独坐。",
      "月笼云暗重门锁。"
    ],
    "rhythmic": "蝶恋花"
  },
  {
    "author": "苏轼",
    "paragraphs": [
      "蝶懒莺慵春过半。",
      "花落狂风，小院残红满。",
      "午醉未醒红日晚。",
      "黄昏帘暮无人卷。",
      "云鬓蓬松眉黛浅。",
      "总是愁媒，欲诉谁消遣。",
      "未信此情难系绊。",
      "杨花犹有东风管。"
    ],
    "rhythmic": "蝶恋花"
  },
  {
    "author": "苏轼",
    "paragraphs": [
      "临水纵横回晚鞚。",
      "归来转觉情怀动。",
      "梅笛烟中闻几弄。",
      "秋阴重。",
      "西山雪淡云凝冻。",
      "美酒一杯谁与共。",
      "尊前舞雪狂歌送。",
      "腰跨金鱼旌旆拥。",
      "将何用。",
      "只堪妆点浮生梦。"
    ],
    "rhythmic": "渔家傲"
  },
  {
    "author": "苏轼",
    "paragraphs": [
      "腻红匀脸衬檀唇。",
      "晚妆新。",
      "暗伤春。",
      "手拈花枝，谁会两眉颦。",
      "连理带头双□□，留待与、个中人。",
      "淡烟笼月绣帘阴。",
      "画堂深。",
      "夜沈沈。",
      "谁道□□，□系得人心。",
      "一自绿窗偷见后，便憔悴、到如今。"
    ],
    "rhythmic": "江城子"
  },
  {
    "author": "苏轼",
    "paragraphs": [
      "挂轻帆，飞急桨，还过钓台路。",
      "酒病无聊，敧枕听鸣橹。",
      "断肠簇簇云山，重重烟树，回首望、孤城何处。",
      "闲离阻。",
      "谁念萦损襄王，何曾梦云雨。",
      "旧恨前欢，心事两无据。",
      "要知欲见无由，痴心犹自，倩人道、一声传语。"
    ],
    "rhythmic": "祝英台近"
  },
  {
    "author": "苏轼",
    "paragraphs": [
      "邃院重帘何处，惹得多情，愁对风光。",
      "睡起酒阑花谢，蝶乱蜂忙。",
      "今夜何人，吹笙北岭，待月西厢。",
      "空怅望处，一株红杏，斜倚低墙。",
      "羞颜易变，傍人先觉，到处被著猜防。",
      "谁信道，些儿恩爱，无限凄凉。",
      "好事若无间阻，幽欢却是寻常。",
      "一般滋味，就中香美，除是偷尝。"
    ],
    "rhythmic": "雨中花慢"
  },
  {
    "author": "苏轼",
    "paragraphs": [
      "嫩脸羞蛾，因甚化作行云，却返巫阳。",
      "但有寒灯孤枕，皓月空床。",
      "长记当初，乍谐云雨，便学鸾凰。",
      "又岂料、正好三春桃李，一夜风霜。",
      "丹青□画，无言无笑，看了漫结愁肠。",
      "襟袖上，犹存残黛，渐减馀香。",
      "一自醉中忘了，奈何酒后思量。",
      "算应付你，枕前珠泪，万点千行。"
    ],
    "rhythmic": "雨中花慢"
  },
  {
    "author": "苏轼",
    "paragraphs": [
      "凭高眺远，见长空万里，云无留迹。",
      "桂魄飞来光射处，冷浸一天秋碧。",
      "玉宇琼楼，乘鸾来去，人在清凉国。",
      "江山如画，望中烟树历历。",
      "我醉拍手狂歌，举杯邀月，对影成三客。",
      "起舞徘徊风露下，今夕不知何夕。",
      "便欲乘风，翻然归去，何用骑鹏翼。",
      "水晶宫里，一声吹断横笛。"
    ],
    "rhythmic": "念奴娇"
  },
  {
    "author": "苏轼",
    "paragraphs": [
      "小沟东接长江，柳堤苇岸连云际。",
      "烟村潇洒，人闲一哄，渔樵早市。",
      "永昼端居，寸阴虚度，了成何事。",
      "但丝莼玉藕，珠粳锦鲤，相留恋，又经岁。",
      "因念浮丘旧侣，惯瑶池、羽觞沈醉。",
      "青鸾歌舞，铢衣摇曳，壶中天地。",
      "飘堕人间，步虚声断，寒露风细。",
      "抱素琴，独向银蟾影里，此怀难寄。"
    ],
    "rhythmic": "水龙吟",
    "tags": ["长江"]
  },
  {
    "author": "苏轼",
    "paragraphs": [
      "露寒烟冷蒹葭老，天外征鸿寥唳。",
      "银河秋晚，长门灯悄，一声初至。",
      "应念潇湘，岸遥人静，水多菰米。",
      "□望极平田，徘徊欲下，依前被、风惊起。",
      "须信衡阳万里。",
      "有谁家、锦书遥寄。",
      "万重云外，斜行横阵，才疏又缀。",
      "仙掌月明，石头城下，影摇寒水。",
      "念征衣未捣，佳人拂杵，有盈盈泪。"
    ],
    "rhythmic": "水龙吟"
  },
  {
    "author": "苏轼",
    "paragraphs": [
      "渔父饮，谁家去。",
      "鱼蟹一时分付。",
      "酒无多少醉为期，彼此不论钱数。"
    ],
    "rhythmic": "渔父・渔歌子"
  },
  {
    "author": "苏轼",
    "paragraphs": [
      "渔父醉，蓑衣舞。",
      "醉里却寻归路。",
      "轻舟短棹任斜横，醒后不知何处。"
    ],
    "rhythmic": "渔父・渔歌子"
  },
  {
    "author": "苏轼",
    "paragraphs": [
      "渔父醒，春江午。",
      "梦断落花飞絮。",
      "酒醒还醉醉还醒，一笑人间今古。"
    ],
    "rhythmic": "渔父・渔歌子"
  },
  {
    "author": "苏轼",
    "paragraphs": [
      "渔父笑，轻鸥举。",
      "漠漠一江风雨。",
      "江边骑马是官人，借我孤舟南渡。"
    ],
    "rhythmic": "渔父・渔歌子"
  },
  {
    "author": "苏轼",
    "paragraphs": [
      "琅然。",
      "清圜。",
      "谁弹。",
      "响空山。",
      "无言。",
      "惟翁醉中知其天。",
      "月明风露娟娟。",
      "人未眠。",
      "荷蒉过山前。",
      "曰有心也哉此贤。",
      "醉翁啸咏，声和流泉。",
      "醉翁去后，空有朝吟夜怨。",
      "山有时而童巅。",
      "水有时而回川。",
      "思翁无岁年。",
      "翁今为飞仙。",
      "此意在人间。",
      "拭听徽外三两弦。"
    ],
    "rhythmic": "醉翁操"
  },
  {
    "author": "苏轼",
    "paragraphs": [
      "帝城父老，三岁望尧心。",
      "天远玉楼深。",
      "龙颜仿佛笙箫远，肠断属车音。",
      "离宫春色琐瑶林。",
      "云阙海沈沈。",
      "遗民犹唱当时曲，秋雁起汾阴。"
    ],
    "rhythmic": "导引"
  },
  {
    "author": "苏轼",
    "paragraphs": [
      "经文纬武，十有九年中。",
      "遗烈震羌戎。",
      "渭桥夹道千君长，犹是建元功。",
      "西瞻温洛与神崧。",
      "莲宇照琼宫。",
      "人间俯仰成今古，流泽自无穷。"
    ],
    "rhythmic": "导引"
  },
  {
    "author": "苏轼",
    "paragraphs": [
      "飞花成阵。",
      "春心困。",
      "寸寸。",
      "别肠多少愁闷。",
      "无人问。",
      "偷啼自搵。",
      "残妆粉。",
      "抱瑶琴、寻出新韵。",
      "玉纤趁。",
      "南风来解幽愠。",
      "低云鬟、眉峰敛晕。",
      "娇和恨。"
    ],
    "rhythmic": "瑶池燕"
  },
  {
    "author": "苏轼",
    "paragraphs": [
      "岛边天外。",
      "未老身先退。",
      "珠泪溅，丹衷碎。",
      "声摇苍玉佩。",
      "色重黄金带。",
      "一万里。",
      "斜阳正与长安对。",
      "道远谁云会。",
      "罪大天能盖。",
      "君命重，臣节在。",
      "新恩犹可觊。",
      "旧学终难改。",
      "吾已矣。",
      "乘桴且恁浮於海。"
    ],
    "rhythmic": "千秋岁"
  },
  {
    "author": "苏轼",
    "paragraphs": [
      "凭谁妙笔。",
      "横扫素缣三百尺。",
      "天下应无。",
      "此是钱塘湖上图。",
      "一般奇绝。",
      "云淡天高秋夜月。",
      "费尽丹青。",
      "只这些儿画不成。"
    ],
    "rhythmic": "减字木兰花",
    "tags": ["西湖"]
  },
  {
    "author": "苏轼",
    "paragraphs": ["高安更过几重山。"],
    "rhythmic": "失调名"
  },
  {
    "author": "苏轼",
    "paragraphs": ["过湖携手屡沾襟。"],
    "rhythmic": "失调名"
  },
  {
    "author": "苏轼",
    "paragraphs": ["谁教幽梦里，插他花。"],
    "rhythmic": "失调名"
  },
  {
    "author": "苏轼",
    "paragraphs": [
      "湿云不动溪桥冷。",
      "嫩寒初透东风影。",
      "桥下水声长。",
      "一枝和月香。",
      "人怜花似旧。",
      "花比人应瘦。",
      "莫凭小栏干。",
      "夜深花正寒。"
    ],
    "rhythmic": "菩萨蛮"
  },
  {
    "author": "苏轼",
    "paragraphs": [
      "□火初晴，绿遍禁池芳草。",
      "斗锦绣、火城驰道。",
      "踏青游，拾翠惜，袜罗弓小。",
      "莲步袅。",
      "腰支佩兰轻妙。",
      "行过上林春好。",
      "今困天涯，何限旧情相恼。",
      "念摇落、玉京寒早。",
      "任刘郎、目断蓬山难到。",
      "仙梦杳。",
      "良宵又过了。",
      "楼台万家清晓。"
    ],
    "rhythmic": "踏青游"
  },
  {
    "author": "苏轼",
    "paragraphs": [
      "歌停檀板舞停鸾。",
      "高阳饮兴阑。",
      "兽烟喷尽玉壶乾。",
      "香分小凤团。",
      "雪浪浅，露珠圆。",
      "捧瓯春笋寒。",
      "绛纱笼下跃金鞍。",
      "归时人倚栏。"
    ],
    "rhythmic": "阮郎归"
  },
  {
    "author": "苏轼",
    "paragraphs": [
      "马趁香微路远，沙笼月淡烟斜。",
      "渡波清彻映妍华。",
      "倒绿枝寒凤挂。",
      "挂凤寒枝绿倒，华妍映彻清波。",
      "渡斜烟淡月笼沙。",
      "远路微香趁马。"
    ],
    "rhythmic": "西江月"
  },
  {
    "author": "苏轼",
    "paragraphs": ["拼沈醉、金荷须满。", "怕年年此际，催归禁篽，侍黄柑宴。"],
    "rhythmic": "失调名"
  },
  {
    "author": "苏轼",
    "paragraphs": [
      "山秀芙蓉，溪明罨画。",
      "真游洞穴沧波下。",
      "临风慨想斩蛟灵，长桥千载犹横跨。",
      "解佩投簪，求田问舍。",
      "黄鸡白酒渔樵社。",
      "元龙非复少时豪，耳根洗尽功名话。"
    ],
    "rhythmic": "踏莎行"
  },
  {
    "author": "苏轼",
    "paragraphs": [
      "这个秃奴，修行忒煞。",
      "云山顶上空持戒。",
      "一从迷恋玉楼人，鹑衣百结浑无奈。",
      "毒手伤人，花容粉碎。",
      "空空色色今何在。",
      "臂间刺道苦相思，这回还了相思债。"
    ],
    "rhythmic": "踏莎行"
  },
  {
    "author": "苏轼",
    "paragraphs": ["寂寂珠帘蛛网满。"],
    "rhythmic": "失调名"
  },
  {
    "author": "苏轼",
    "paragraphs": ["闲卧藤床观社柳。"],
    "rhythmic": "定风波"
  },
  {
    "author": "苏轼",
    "paragraphs": ["子瞻书困点新茶。"],
    "rhythmic": "定风波"
  },
  {
    "author": "苏轼",
    "paragraphs": ["唤起离情，慵推孤枕。"],
    "rhythmic": "失调名"
  },
  {
    "author": "苏轼",
    "paragraphs": ["山头望，波光泼眼。"],
    "rhythmic": "失调名"
  },
  {
    "author": "苏轼",
    "paragraphs": ["我歌月徘徊，我舞影凌乱。"],
    "rhythmic": "水调歌・水调"
  },
  {
    "author": "苏轼",
    "paragraphs": ["揭起裙儿，一阵油盐酱醋香。"],
    "rhythmic": "失调名"
  },
  {
    "author": "苏轼",
    "paragraphs": [
      "罗带双垂画不成。",
      "殢人娇态最轻盈。",
      "酥胸斜抱天边月，玉手轻弹水面冰。",
      "无限事，许多情。",
      "四弦丝竹苦丁宁。",
      "饶君拨尽相思调，待听梧桐叶落声。"
    ],
    "rhythmic": "鹧鸪天"
  },
  {
    "author": "苏轼",
    "paragraphs": [
      "碧雾轻笼两凤，寒烟淡拂双鸦。",
      "为谁流睇不归家。",
      "错认门前过马。",
      "有意偷回笑眼，无言强整衣纱。",
      "刘郎一见武陵花。",
      "从此春心荡也。"
    ],
    "rhythmic": "西江月"
  },
  {
    "author": "赵",
    "paragraphs": [
      "今夜阴云初霁。",
      "画帘外、月华如水。",
      "露霭晴空，风吹高树，满院中秋意。",
      "皎皎蟾光当此际。",
      "怎奈何、不成况味。",
      "莫近檐间，休来窗上，且放离人睡。"
    ],
    "rhythmic": "夜行船"
  },
  {
    "author": "郭讵",
    "paragraphs": [
      "大官无闷。",
      "刚被傍人、竟来相问。",
      "又难为□□敷臣。",
      "且只将、甘草论。",
      "朴消大戟并银粉。",
      "疏风紧。",
      "甘草闲相混。",
      "及至下来，转杀他人。",
      "尔甘草、有一分。"
    ],
    "rhythmic": "河传"
  },
  {
    "author": "李之仪",
    "paragraphs": [
      "晚来轻拂，游云尽卷，霁色寒相射。",
      "银潢半掩，秋毫欲数，分明不夜。",
      "玉琯传声，羽衣催舞，此欢难借。",
      "凛清辉，但觉圆光照影，冰壶莹、真无价。",
      "闻道水晶宫殿，蕙炉薰、珠帘高挂。",
      "琼枝半倚，瑶觞更劝，莺娇燕姹。",
      "目断魂飞，翠萦红绕，空吟小砑。",
      "想归来醉里，鸾篦凤朵，倩何人卸。"
    ],
    "rhythmic": "水龙吟"
  },
  {
    "author": "李之仪",
    "paragraphs": [
      "神仙院宇，记得春归后。",
      "蜂蝶不胜闲，惹残香、萦纡深透。",
      "玉徽指稳，别是一般情，方永昼。",
      "因谁瘦。",
      "都为天然秀。",
      "桐阴未减，独自携芳酎。",
      "再弄想前欢，拊金樽、何时似旧。",
      "凭谁说与，潘鬓转添霜，飞陇首。",
      "云将皱。",
      "应念相思久。"
    ],
    "rhythmic": "蓦山溪"
  },
  {
    "author": "李之仪",
    "paragraphs": [
      "金柔火老，欲避几无地。",
      "谁借一檐风，锁幽香、愔愔清邃。",
      "瑶阶珠砌，如膜遇金篦，流水外，落花前，岂是人能致。",
      "擘鳞泛玉，笑语皆真类。",
      "惆怅月边人，驾云軿、何方适意。",
      "么弦咽处，空感旧时声，兰易歇，恨偏长，魂断成何事。"
    ],
    "rhythmic": "蓦山溪"
  },
  {
    "author": "李之仪",
    "paragraphs": [
      "蛾眉亭上，今日交冬至。",
      "已报一阳生，更佳雪、因时呈瑞。",
      "匀飞密舞，都是散天花，山不见，水如山，浑在冰壶里。",
      "平生选胜，到此非容易。",
      "弄月与燃犀，漫劳神、徒能惊世。",
      "争如此际，天意巧相符，须痛饮，庆难逢，莫诉厌厌醉。"
    ],
    "rhythmic": "蓦山溪"
  },
  {
    "author": "李之仪",
    "paragraphs": [
      "晚来寒甚，密雪穿庭户。",
      "如在广寒宫，惊满目、瑶林琼树。",
      "佳人乘兴，应是得欢多，泛新声，催金盏，别有留心处。",
      "争知这里，没个人言语。",
      "拨尽火边灰，搅愁肠、飞花舞絮。",
      "凭谁子细，说与此时情，欢暂歇，酒微醺，还解相思否。"
    ],
    "rhythmic": "蓦山溪"
  },
  {
    "author": "李之仪",
    "paragraphs": [
      "一到江南，三逢此夜，举头羞见婵娟。",
      "黯然怀抱，特地遣谁宽。",
      "分外清光泼眼，迷滉漾、无计拘拦。",
      "天如洗，星河尽掩，全胜异时看。",
      "佳人，还忆否，年时此际，相见方难。",
      "谩红绫偷寄，孤被添寒。",
      "何事佳期再睹，翻怅望、重叠关山。",
      "归来呵，休教独自，肠断对团圆。"
    ],
    "rhythmic": "满庭芳"
  },
  {
    "author": "李之仪",
    "paragraphs": [
      "花陌千条，珠帘十里，梦中还是扬州。",
      "月斜河汉，曾记醉歌楼。",
      "谁赋红绫小砑，因飞絮、天与风流。",
      "春常在，仙源路隔，空自泛渔舟。",
      "新秋。",
      "初雨过，龙团细碾，雪乳浮瓯。",
      "问殷勤何处，特地相留。",
      "应念长门赋罢，消渴甚、无物堪酬。",
      "情无尽，金扉玉榜，何日许重游。"
    ],
    "rhythmic": "满庭芳"
  },
  {
    "author": "李之仪",
    "paragraphs": [
      "坐久灯花开尽，暗惊风叶，初报霜寒。",
      "冉冉年华催暮，颜色非丹。",
      "搅回肠、蛩吟似织，留恨意、月彩如摊。",
      "惨无欢。",
      "篆烟萦素，空转雕盘。",
      "何难。",
      "别来几日，信沈鱼鸟，情满关山。",
      "耳边依约，常记巧语绵蛮。",
      "聚愁窠、蜂房未密，倾泪眼、海水犹悭。",
      "奄更阑。",
      "渐移银汉，低泛帘颜。"
    ],
    "rhythmic": "玉蝴蝶"
  },
  {
    "author": "李之仪",
    "paragraphs": [
      "雪初销，斗觉寒将变。",
      "已报梅梢暖。",
      "日边霜外，迤逦枝条自柔软。",
      "嫩苞匀点缀，绿萼轻裁剪。",
      "隐深心，未许清香散。",
      "渐融和，开欲遍。",
      "密处疑无间。",
      "天然标韵，不与群花斗深浅。",
      "夕阳波似动，曲水风犹懒。",
      "最销魂，弄影无人见。"
    ],
    "rhythmic": "早梅芳・喜迁莺"
  },
  {
    "author": "李之仪",
    "paragraphs": [
      "残寒销尽，疏雨过、清明后。",
      "花径敛馀红，风沼萦新皱。",
      "乳燕穿庭户，飞絮沾襟袖。",
      "正佳时，仍晚昼。",
      "著人滋味，真个浓如酒。",
      "频移带眼，空只恁、厌厌瘦。",
      "不见又思量，见了还依旧。",
      "为问频相见，何似长相守。",
      "天不老，人未偶。",
      "且将此恨，分付庭前柳。"
    ],
    "rhythmic": "谢池春",
    "tags": ["宋词三百首"]
  },
  {
    "author": "李之仪",
    "paragraphs": [
      "清溪一派泻揉蓝。",
      "岸草毵毵。",
      "记得黄鹂语画檐。",
      "唤狂里、醉重三。",
      "春风不动垂帘。",
      "似三五、初圆素蟾。",
      "镇泪眼廉纤。",
      "何时歌舞，再和池南。"
    ],
    "rhythmic": "怨三三"
  },
  {
    "author": "李之仪",
    "paragraphs": [
      "霜压晓，月收阴。",
      "斗寒深。",
      "看尽烛花金鸭冷，卷残衾。",
      "卯酒从谁细酌，馀香无计重寻。",
      "空把夜来相见梦，写文琴。"
    ],
    "rhythmic": "春光好"
  },
  {
    "author": "李之仪",
    "paragraphs": [
      "深帘静昼。",
      "绰约闺房秀。",
      "叩衣楚制飞文绣。",
      "凝脂肤理腻，削玉腰围瘦。",
      "闲舞袖。",
      "回身昵语凭肩久。",
      "眉压横波皱。",
      "歌断青青柳。",
      "钗遽擘，壶频叩。",
      "鬓凄清镜雪，泪涨芳樽酒。",
      "难再偶。",
      "沈沈梦峡雪归后。"
    ],
    "rhythmic": "千秋岁"
  },
  {
    "author": "李之仪",
    "paragraphs": [
      "柔肠寸折。",
      "解袂留清血。",
      "蓝桥动是经年别。",
      "掩门春絮乱，敧枕秋蛩咽。",
      "檀篆灭。",
      "鸳衾半拥空床月。",
      "妆镜分来缺。",
      "尘污菱花洁。",
      "嘶骑远，鸣机歇。",
      "密封书锦字，巧绾香囊结。",
      "芳信绝。",
      "东风半落梅梢雪。"
    ],
    "rhythmic": "千秋岁"
  },
  {
    "author": "李之仪",
    "paragraphs": [
      "万红暄昼。",
      "占尽人间秀。",
      "怎生图画如何绣。",
      "宜推萧史伴，消得东阳瘦。",
      "垂窄袖。",
      "花前镇忆相携久。",
      "泪裛回纹皱。",
      "好在章台柳。",
      "洞户隔，凭谁叩。",
      "寄声虽有雁，会面难同酒。",
      "无计偶。",
      "萧萧暮雨黄昏后。"
    ],
    "rhythmic": "千秋岁"
  },
  {
    "author": "李之仪",
    "paragraphs": [
      "休嗟磨折。",
      "看取罗巾血。",
      "殷勤且话经年别。",
      "庭花番怅望，檐雨同呜咽。",
      "明半灭。",
      "灯光夜夜多如月。",
      "无复伤离缺。",
      "共保冰霜洁。",
      "不断梦，从今歇。",
      "收回书上絮，解尽眉头结。",
      "犹未绝。",
      "金徽泛处应能雪。"
    ],
    "rhythmic": "千秋岁"
  },
  {
    "author": "李之仪",
    "paragraphs": [
      "中秋才过，又是重阳到。",
      "露乍冷，寒将报。",
      "绿香摧渚芰，黄密攒庭草。",
      "人未老。",
      "蓝桥漫促霜砧捣。",
      "照影兰缸晕，破户银蟾小。",
      "樽在眼，从谁倒。",
      "强铺同处被，愁却欢时帽。",
      "须信道。",
      "狂心未歇情难老。"
    ],
    "rhythmic": "千秋岁"
  },
  {
    "author": "李之仪",
    "paragraphs": [
      "深秋庭院，残暑全消退。",
      "天幕迥，云容碎。",
      "地偏人罕到，风惨寒微带。",
      "初睡起，翩翩戏蝶飞成对。",
      "叹息谁能会。",
      "犹记逢倾盖。",
      "情暂遣，心常在。",
      "沈沈音信断，冉冉光阴改。",
      "红日晚，仙山路隔空云海。"
    ],
    "rhythmic": "千秋岁"
  },
  {
    "author": "李之仪",
    "paragraphs": [
      "知有阆风花解语，从来只许传闻。",
      "光明休咏汉宫新。",
      "拥身疑有月，衬步恨无云。",
      "莫把金樽容易劝，坐来几度销魂。",
      "不知仙骨在何人。",
      "好将千岁日，占断四时春。"
    ],
    "rhythmic": "临江仙"
  },
  {
    "author": "李之仪",
    "paragraphs": [
      "九十日春都过了，寻常偶到江皋。",
      "水容山态两相饶。",
      "草平天一色，风暖燕双高。",
      "酒病厌厌何计那，飞红更送无聊。",
      "莺声又似耳边娇。",
      "难回巫峡梦，空恨武陵桃。"
    ],
    "rhythmic": "临江仙"
  },
  {
    "author": "李之仪",
    "paragraphs": [
      "恼人天气雪消时。",
      "落梅飞。",
      "日初迟。",
      "小阁幽窗，时节听黄鹂。",
      "新洗头来娇困甚，才试著，夹罗衣。",
      "木梨花拂淡燕脂。",
      "翠云敧。",
      "敛双眉。",
      "月浅星深，天淡玉绳低。",
      "不道有人肠断也，浑不语，醉如痴。"
    ],
    "rhythmic": "江神子・江城子"
  },
  {
    "author": "李之仪",
    "paragraphs": [
      "今宵莫惜醉颜红。",
      "十分中。",
      "且从容。",
      "须信欢情，回首似旋风。",
      "流落天涯头白也，难得是，再相逢。",
      "十年南北感征鸿。",
      "恨应同。",
      "苦重重。",
      "休把愁怀，容易便书空。",
      "只有琴樽堪寄老，除此外，尽蒿蓬。"
    ],
    "rhythmic": "江神子・江城子"
  },
  {
    "author": "李之仪",
    "paragraphs": [
      "阑干掐遍等新红。",
      "酒频中。",
      "恨匆匆。",
      "投得花开，还报夜来风。",
      "惆怅春光留不住，又何似，莫相逢。",
      "月窗何处想归鸿。",
      "与谁同。",
      "意千重。",
      "婉思柔情，一旦总成空。",
      "仿佛么弦犹在耳，应为我，首如蓬。"
    ],
    "rhythmic": "江神子・江城子"
  },
  {
    "author": "李之仪",
    "paragraphs": [
      "西江霜后，万点暄晴昼。",
      "璀璨寄来光欲溜。",
      "正值文君病酒。",
      "画屏斜倚窗纱。",
      "睡痕犹带朝霞。",
      "为问清香绝韵，何如解语梅花。"
    ],
    "rhythmic": "清平乐"
  },
  {
    "author": "李之仪",
    "paragraphs": [
      "萧萧风叶。",
      "似与更声接。",
      "欲寄明珰非为怯。",
      "梦断兰舟桂楫。",
      "学书只写鸳鸯。",
      "却应无奈愁肠。",
      "安得一双飞去，春风芳草池塘。"
    ],
    "rhythmic": "清平乐"
  },
  {
    "author": "李之仪",
    "paragraphs": [
      "殷勤仙友。",
      "劝我千年酒。",
      "一曲履霜谁与奏。",
      "邂逅麻姑妙手。",
      "坐来休叹尘劳。",
      "相逢难似今朝。",
      "不待亲移玉指，自然痒处都消。"
    ],
    "rhythmic": "清平乐"
  },
  {
    "author": "李之仪",
    "paragraphs": [
      "当时命友。",
      "曾借邻家酒。",
      "旧曲不知何处奏。",
      "梦断空思纤手。",
      "却应去路非遥。",
      "今朝还有明朝。",
      "谩道人能化石，须知石被人消。"
    ],
    "rhythmic": "清平乐"
  },
  {
    "author": "李之仪",
    "paragraphs": [
      "仙家庭院。",
      "红日看看晚。",
      "一朵梅花挨枕畔。",
      "玉指几回拈看。",
      "拥衾不比寻常。",
      "天涯无限思量。",
      "看了又还重嗅，分明不为清香。"
    ],
    "rhythmic": "清平乐"
  },
  {
    "author": "李之仪",
    "paragraphs": [
      "霞卷与云舒。",
      "月淡星疏。",
      "摩徽转轸不曾虚。",
      "弹到当时留意处，谁是相如。",
      "魂断酒家垆。",
      "路隔云衢。",
      "舞鸾镜里早妆初。",
      "拟学画眉张内史，略借功夫。"
    ],
    "rhythmic": "浪淘沙"
  },
  {
    "author": "李之仪",
    "paragraphs": [
      "我住长江头，君住长江尾。",
      "日日思君不见君，共饮长江水。",
      "此水几时休，此恨何时已。",
      "只愿君心似我心，定不负相思意。"
    ],
    "rhythmic": "卜算子",
    "tags": ["宋词三百首", "长江"]
  },
  {
    "author": "李之仪",
    "paragraphs": [
      "清溪咽。",
      "霜风洗出山头月。",
      "山头月。",
      "迎得云归，还送云别。",
      "不知今是何时节。",
      "凌歊望断音尘绝。",
      "音尘绝。",
      "帆来帆去，天际双阙。"
    ],
    "rhythmic": "忆秦娥"
  },
  {
    "author": "李之仪",
    "paragraphs": [
      "天淡云闲晴昼永。",
      "庭户深沈，满地梧桐影。",
      "骨冷魂清如梦醒。",
      "梦回犹是前时景。",
      "取次杯盘催酩酊。",
      "醉帽频敧，又被风吹正。",
      "踏月归来人已静。",
      "恍疑身在蓬莱顶。"
    ],
    "rhythmic": "蝶恋花"
  },
  {
    "author": "李之仪",
    "paragraphs": [
      "玉骨冰肌天所赋。",
      "似与神仙，来作烟霞侣。",
      "枕畔拈来亲手付。",
      "书窗终日常相顾。",
      "几度离披留不住。",
      "依旧清香，只欠能言语。",
      "再送神仙须爱护。",
      "他时却待亲来取。"
    ],
    "rhythmic": "蝶恋花"
  },
  {
    "author": "李之仪",
    "paragraphs": [
      "万事都归一梦了。",
      "曾向邯郸，枕上教知道。",
      "百岁年光谁得到。",
      "其间忧患知多少。",
      "无事且频开口笑。",
      "纵酒狂歌，销遣闲烦恼。",
      "金谷繁华春正好。",
      "玉山一任樽前倒。"
    ],
    "rhythmic": "蝶恋花"
  },
  {
    "author": "李之仪",
    "paragraphs": [
      "为爱梅花如粉面。",
      "天与功夫，不似人间见。",
      "几度拈来亲比看。",
      "功夫却是花枝浅。",
      "觅得归来临几砚。",
      "尽日相看，默默情无限。",
      "更不嗅时须百遍。",
      "分明销得人肠断。"
    ],
    "rhythmic": "蝶恋花"
  },
  {
    "author": "李之仪",
    "paragraphs": [
      "剪水开头碧玉条。",
      "能令江汉客魂销。",
      "只应香信是春潮。",
      "戴了又羞缘我老，折来同嗅许谁招。",
      "凭将此意问妖娆。"
    ],
    "rhythmic": "浣溪沙"
  },
  {
    "author": "李之仪",
    "paragraphs": [
      "玉室金堂不动尘。",
      "林梢绿遍已无春。",
      "清和佳思一番新。",
      "道骨仙风云外侣，烟鬟雾鬓月边人。",
      "何妨沈醉到黄昏。"
    ],
    "rhythmic": "浣溪沙"
  },
  {
    "author": "李之仪",
    "paragraphs": [
      "依旧琅玕不染尘。",
      "霜风吹断笑时春。",
      "一簪华发为谁新。",
      "白雪幽兰犹有韵，鹊桥星渚可无人。",
      "金莲移处任尘昏。"
    ],
    "rhythmic": "浣溪沙"
  },
  {
    "author": "李之仪",
    "paragraphs": [
      "昨日霜风入绛帷。",
      "曲房深院绣帘垂。",
      "屏风几曲画生枝。",
      "酒韵渐浓欢渐密，罗衣初试漏初迟。",
      "已凉天气未寒时。"
    ],
    "rhythmic": "浣溪沙"
  },
  {
    "author": "李之仪",
    "paragraphs": [
      "昨夜十分霜重，晓来千里书传。",
      "吴山秀处洞庭边。",
      "不夜星垂初遍。",
      "好事寄来禅侣，多情将送琴仙。",
      "为怜佳果称婵娟。",
      "一笑聊回媚眼。"
    ],
    "rhythmic": "西江月",
    "tags": ["洞庭湖"]
  },
  {
    "author": "李之仪",
    "paragraphs": [
      "醉透香浓斗帐，灯深月浅回廊。",
      "当时背面两伥伥。",
      "何况临风怀想。",
      "舞柳经春祗瘦，游丝到地能长。",
      "鸳鸯半调已无肠。",
      "忍把么弦再上。"
    ],
    "rhythmic": "西江月"
  },
  {
    "author": "李之仪",
    "paragraphs": [
      "念念欲归未得，迢迢此去何求。",
      "都缘一点在心头。",
      "忘了霜朝雪后。",
      "要见有时有梦，相思无处无愁。",
      "小窗若得再绸缪。",
      "应记如今时候。"
    ],
    "rhythmic": "西江月"
  },
  {
    "author": "李之仪",
    "paragraphs": [
      "风清月莹，天然标韵，自是闺房之秀。",
      "情多无那不能禁，常是为、而今时候。",
      "绿云低拢，红潮微上，画幕梅寒初透。",
      "一般偏更恼人深，时更把、眉儿轻皱。"
    ],
    "rhythmic": "鹊桥仙"
  },
  {
    "author": "李之仪",
    "paragraphs": [
      "宿云收尽，纤尘不警，万里银河低挂。",
      "清冥风露不胜寒，无计学、双鸾并驾。",
      "玉徽声断，宝钗香远，空赋红绫小砑。",
      "庾郎知有几多愁，怎奈向、月明今夜。"
    ],
    "rhythmic": "西江月"
  },
  {
    "author": "李之仪",
    "paragraphs": [
      "绿遍东山，寒归西渡。",
      "分明认得春来处。",
      "风轻雨细更愁人，高唐何在空朝暮。",
      "离恨相寻，酒狂无素。",
      "柳条又折年时数。",
      "一番情味有谁知，断魂还送征帆去。"
    ],
    "rhythmic": "踏莎行"
  },
  {
    "author": "李之仪",
    "paragraphs": [
      "还是归来，依前问渡。",
      "好风引到经行处。",
      "几声啼鸟又催耕，草长柳暗春将暮。",
      "潦倒无成，疏慵有素。",
      "且陪野老酬天数。",
      "多情惟有面前山，不随潮水来还去。"
    ],
    "rhythmic": "踏莎行"
  },
  {
    "author": "李之仪",
    "paragraphs": [
      "节是重阳却斗寒。",
      "可堪风雨累寻欢。",
      "虽辜早菊同高柳，聊楫残蕉共小栏。",
      "浮蚁嫩，炷烟盘。",
      "恨无莺唱舞催鸾。",
      "空惊绝韵天边落，不许韶颜梦里看。"
    ],
    "rhythmic": "鹧鸪天"
  },
  {
    "author": "李之仪",
    "paragraphs": [
      "浓丽妖妍不是妆。",
      "十分风艳夺韶光。",
      "牡丹开就应难比，繁富犹疑过海棠。",
      "须仔细，更端相。",
      "烂霞梳晕带朝阳。",
      "千金未足酬真赏，一度相看一断肠。"
    ],
    "rhythmic": "鹧鸪天"
  },
  {
    "author": "李之仪",
    "paragraphs": [
      "避暑佳人不著妆。",
      "水晶冠子薄罗裳。",
      "摩绵扑粉飞琼屑，滤蜜调冰结绛霜。",
      "随定我，小兰堂。",
      "金盆盛水绕牙床。",
      "时时浸手心头熨，受尽无人知处凉。"
    ],
    "rhythmic": "鹧鸪天"
  },
  {
    "author": "李之仪",
    "paragraphs": [
      "收尽微风不见江。",
      "分明天水共澄光。",
      "由来好处输闲地，堪叹人生有底忙。",
      "心既远，味偏长。",
      "须知粗布胜无裳。",
      "从今认得归田乐，何必桃源是故乡。"
    ],
    "rhythmic": "鹧鸪天"
  },
  {
    "author": "李之仪",
    "paragraphs": [
      "腊穷天际傍危栏。",
      "密雪舞初残。",
      "表里江山如画，分明不似人间。",
      "功名何在，文章漫与，空叹流年。",
      "独恨归来已晚，半生孤负渔竿。"
    ],
    "rhythmic": "朝中措"
  },
  {
    "author": "李之仪",
    "paragraphs": [
      "暮山环翠绕层栏。",
      "时节岁将残。",
      "远雁不传家信，空能嘹唳人间。",
      "客程无尽，归心易感，谁与忘年。",
      "早晚临流凝望，饥帆催卸风竿。"
    ],
    "rhythmic": "朝中措"
  },
  {
    "author": "李之仪",
    "paragraphs": [
      "翰林豪放绝勾栏。",
      "风月敢雕残。",
      "一旦荆溪仙子，笔头唤聚时间。",
      "锦袍如在，云山顿改，宛似当年。",
      "应笑溧阳衰尉，鲇鱼依旧悬竿。"
    ],
    "rhythmic": "朝中措"
  },
  {
    "author": "李之仪",
    "paragraphs": [
      "朱唇玉羽下蓬莱。",
      "佳时近早梅。",
      "惜花情味久安排。",
      "枝头开未开。",
      "魂欲断，恨难裁。",
      "香心休见猜。",
      "果知何逊是仙才。",
      "何妨入梦来。"
    ],
    "rhythmic": "阮郎归"
  },
  {
    "author": "李之仪",
    "paragraphs": [
      "相逢未几还相别，此恨难同。",
      "细雨濛濛。",
      "一片离愁醉眼中。",
      "明朝去路云宵外，欲见无从。",
      "满袂仙风。",
      "空托双凫作信鸿。"
    ],
    "rhythmic": "采桑子"
  },
  {
    "author": "李之仪",
    "paragraphs": [
      "回首芜城旧苑。",
      "还是翠深红浅。",
      "春意已无多，斜日满帘飞燕。",
      "不见。",
      "不见。",
      "门掩落花庭院。"
    ],
    "rhythmic": "如梦令"
  },
  {
    "author": "李之仪",
    "paragraphs": [
      "偶向凌歊台上望，春光已过三分。",
      "江山重叠倍销魂。",
      "风花飞有态，烟絮醉无痕。",
      "已是年来伤感甚，那堪旧恨仍存。",
      "清愁满眼共谁论。",
      "却应台下草，不解忆王孙。"
    ],
    "rhythmic": "临江仙"
  },
  {
    "author": "李之仪",
    "paragraphs": [
      "难得今朝风日好，春光佳思平分。",
      "虽然公子暗招魂。",
      "其如抬眼看，都是旧时痕。",
      "酒到强寻欢日路，坐来谁为温存。",
      "落花流水不堪论。",
      "何时弦上意，重为拂桐孙。"
    ],
    "rhythmic": "临江仙"
  },
  {
    "author": "李之仪",
    "paragraphs": [
      "春风似有灯前约，先报佳期。",
      "点缀相宜。",
      "天气犹寒蝶未知。",
      "嫩黄染就蜂鬓巧，香压团枝。",
      "淡注仙衣。",
      "方士临门未起时。"
    ],
    "rhythmic": "丑奴儿・采桑子"
  },
  {
    "author": "李之仪",
    "paragraphs": [
      "小篷又泛曾行路。",
      "这身世、如何去。",
      "去了还来知几度。",
      "多情山色，有情江水，笑我归无处。",
      "夕阳杳杳还催暮。",
      "练净空吟谢郎句。",
      "拭祷波神应见许。",
      "帆开风转，事谐心遂，直到明年雨。"
    ],
    "rhythmic": "青玉案"
  },
  {
    "author": "李之仪",
    "paragraphs": [
      "暑方烦，人似愠。",
      "怅望林泉幽峻。",
      "情会处，景偏长。",
      "心清闻妙香。",
      "宝幢低，金锁碎。",
      "竹影桐印窗外。",
      "新事旧，旧愁新。",
      "空嗟不见人。"
    ],
    "rhythmic": "更漏子"
  },
  {
    "author": "李之仪",
    "paragraphs": [
      "洗尽秋容天似莹。",
      "星稀月淡人初静。",
      "策杖萦纡寻远径。",
      "披昏暝。",
      "堤边犊母闲相并。",
      "遥想去舟魂欲凝。",
      "一番佳思从谁咏。",
      "憔悴归来如独醒。",
      "知何境。",
      "沈沈但觉烟村迥。"
    ],
    "rhythmic": "渔家傲"
  },
  {
    "author": "李之仪",
    "paragraphs": [
      "春后雨馀天。",
      "娅姹黄鹂胜品弦。",
      "榴叶千灯初报暑，阶前。",
      "只有茶瓯味最便。",
      "身世几蹁跹。",
      "自觉年来更可怜。",
      "欲问此情何所似，缘延。",
      "看取窗间坠柳绵。"
    ],
    "rhythmic": "南乡子"
  },
  {
    "author": "李之仪",
    "paragraphs": [
      "绿水满池塘。",
      "点水蜻蜓避燕忙。",
      "杏子压枝黄半熟，邻墙。",
      "风送荷花几阵香。",
      "角簟衬牙床。",
      "汗透鲛绡昼影长。",
      "点滴芭蕉疏雨过，微凉。",
      "画角悠悠送夕阳。"
    ],
    "rhythmic": "南乡子"
  },
  {
    "author": "李之仪",
    "paragraphs": [
      "睡起绕回塘。",
      "不见衔泥燕子忙。",
      "前日花梢都绿遍，西墙。",
      "犹有轻风递暗香。",
      "步懒恰寻床。",
      "卧看游丝到地长。",
      "自恨无聊常病酒，凄凉。",
      "岂有才情似沈阳。"
    ],
    "rhythmic": "南乡子"
  },
  {
    "author": "李之仪",
    "paragraphs": [
      "小雨湿黄昏。",
      "重午佳辰独掩门。",
      "巢燕引雏浑去尽，销魂。",
      "空向梁间觅宿痕。",
      "客舍宛如村。",
      "好事无人载一樽。",
      "唯有莺声知此恨，殷勤。",
      "恰似当时枕上闻。"
    ],
    "rhythmic": "南乡子"
  },
  {
    "author": "李之仪",
    "paragraphs": [
      "泪眼转天昏。",
      "去路迢迢隔九门。",
      "角黍满盘无意举，凝魂。",
      "不为当时泽畔痕。",
      "肠断武陵村。",
      "骨冷难同月下樽。",
      "强泛菖蒲酬令节，空勤。",
      "风叶萧萧不忍闻。"
    ],
    "rhythmic": "南乡子"
  },
  {
    "author": "李之仪",
    "paragraphs": [
      "青楼薄幸，已分终难偶。",
      "寻遍绮罗间，悄无个、眼中翘秀。",
      "江南春晓，花发乱莺飞，情渐透。",
      "休辞瘦。",
      "果有人相候。",
      "醉乡路稳，常是身偏后。",
      "谁谓正欢时，把相思、番成红豆。",
      "千言万语，毕竟总成虚，章台柳。",
      "青青否。",
      "魂梦空搔首。"
    ],
    "rhythmic": "蓦山溪"
  },
  {
    "author": "李之仪",
    "paragraphs": [
      "乱魂无据。",
      "黯黯只寻来处路。",
      "灯尽花残。",
      "不觉长更又向阑。",
      "几回枕上。",
      "那件不曾留梦想。",
      "变尽星星。",
      "一滴秋霖是一茎。"
    ],
    "rhythmic": "减字木兰花"
  },
  {
    "author": "李之仪",
    "paragraphs": [
      "堤长春晚。",
      "冉冉浑如云外见。",
      "欲语无门。",
      "略许莺声隔岸闻。",
      "锦屏绣幌。",
      "犹待归来留一饷。",
      "何事迟迟。",
      "直恐游丝惹住伊。"
    ],
    "rhythmic": "减字木兰花"
  },
  {
    "author": "李之仪",
    "paragraphs": [
      "触涂是碍。",
      "一任浮沈何必改。",
      "有个人人。",
      "自说居尘不染尘。",
      "谩夸千手。",
      "千物执持都是有。",
      "气候融怡。",
      "还取青天白日时。"
    ],
    "rhythmic": "减字木兰花"
  },
  {
    "author": "李之仪",
    "paragraphs": [
      "莫非魔境。",
      "强向中间谈独醒。",
      "一叶才飞。",
      "便觉年华太半归。",
      "醉云可矣。",
      "认著依前还不是。",
      "虚过今春。",
      "有愧斜川得意人。"
    ],
    "rhythmic": "减字木兰花"
  },
  {
    "author": "李之仪",
    "paragraphs": [
      "揉花催柳。",
      "一夜阴风几破牖。",
      "平晓无云。",
      "依旧光明一片春。",
      "掀衣起走。",
      "欲助喜欢须是酒。",
      "惆怅空樽。",
      "拟就王孙借十分。"
    ],
    "rhythmic": "减字木兰花"
  },
  {
    "author": "李之仪",
    "paragraphs": [
      "天堑休论险。",
      "尽远目、与天俱占。",
      "山水敛。",
      "称霜晴披览。",
      "正风静云闲、平潋滟。",
      "想见高吟名不滥。",
      "频扣槛。",
      "杳杳落、沙鸥数点。"
    ],
    "rhythmic": "天门谣"
  },
  {
    "author": "李之仪",
    "paragraphs": [
      "相见两无言，愁恨又还千叠。",
      "别有恼人深处，在懵腾双睫。",
      "七弦虽妙不须弹，惟愿醉香颊。",
      "只恐近来情绪，似风前秋叶。"
    ],
    "rhythmic": "好事近"
  },
  {
    "author": "李之仪",
    "paragraphs": [
      "春到雨初晴，正是小楼时节。",
      "柳眼向人微笑，傍阑干堪折。",
      "暮山浓淡锁烟霏，梅杏半明灭。",
      "玉斝莫辞沈醉，待归时斜月。"
    ],
    "rhythmic": "减字木兰花"
  },
  {
    "author": "李之仪",
    "paragraphs": [
      "上尽玉梯云，还见一番佳节。",
      "惆怅旧时行处，把青青轻折。",
      "倚阑人醉欲黄昏，飞鸟望中灭。",
      "天面碧琉璃上，印弯弯新月。"
    ],
    "rhythmic": "减字木兰花"
  },
  {
    "author": "李之仪",
    "paragraphs": [
      "龟坼沟塍草压堤。",
      "三农终日望云霓。",
      "一番甘雨报佳时。",
      "闻道醉乡新占断，更开诗社互排巇。",
      "此时空恨隔云泥。"
    ],
    "rhythmic": "浣溪沙"
  },
  {
    "author": "李之仪",
    "paragraphs": [
      "雨暗轩窗昼易昏。",
      "强敧纤手浴金盆。",
      "却因凉思谢飞蚊。",
      "酒量羡君如鹄举，寒乡怜我似鸱蹲。",
      "由来同是一乾坤。"
    ],
    "rhythmic": "浣溪沙"
  },
  {
    "author": "李之仪",
    "paragraphs": [
      "声名自昔犹时鸟，日月何尝避覆盆。",
      "是非都付鬓边蚊。",
      "邂逅风雷终有用，低回囊槛要深蹲。",
      "酒中聊复比乾坤。"
    ],
    "rhythmic": "浣溪沙"
  },
  {
    "author": "李之仪",
    "paragraphs": [
      "五云深处蓬山杳。",
      "寒轻雾重银蟾小。",
      "枕上挹馀香。",
      "春风归路长。",
      "雁来书不到。",
      "人静重门悄。",
      "一阵落花风。",
      "云山千万重。"
    ],
    "rhythmic": "菩萨蛮"
  },
  {
    "author": "李之仪",
    "paragraphs": [
      "青梅又是花时节。",
      "粉墙闲把青梅折。",
      "玉镫偶逢君。",
      "春情如乱云。",
      "藕丝牵不断。",
      "谁信朱颜换。",
      "莫厌十分斟。",
      "酒深情更深。"
    ],
    "rhythmic": "菩萨蛮"
  },
  {
    "author": "李之仪",
    "paragraphs": [
      "休把身心撋就。",
      "著便醉人如酒。",
      "富贵功名虽有味，毕竟因谁守。",
      "看取刀头切藕。",
      "厚薄都随他手。",
      "趁取日中归去好，□莫待、黄昏后。"
    ],
    "rhythmic": "雨中花令"
  },
  {
    "author": "李之仪",
    "paragraphs": [
      "点缀叶间如绣。",
      "开傍小春时候。",
      "莫把幽兰容易比，都占尽、人间秀。",
      "信是眼前稀有。",
      "消得千锺美酒。",
      "只有些儿堪恨处，管不似、人长久。"
    ],
    "rhythmic": "雨中花令"
  },
  {
    "author": "李之仪",
    "paragraphs": [
      "梦断难寻，酒醒犹困，那堪春暮。",
      "香阁深沈，红窗翠暗，莫羡颠狂絮。",
      "绿满当时携手路，懒见同欢处。",
      "何时却得，低帏昵枕，尽诉情千缕。"
    ],
    "rhythmic": "留春令"
  },
  {
    "author": "李之仪",
    "paragraphs": [
      "紫燕衔泥，黄莺唤友。",
      "可人春色暄晴昼。",
      "王孙一去杳无音，断肠最是黄昏后。",
      "宝髻慵梳，玉钗斜溜。",
      "凭阑目断空回首。",
      "薄情何事不归来，谩教折尽庭前柳。"
    ],
    "rhythmic": "踏莎行"
  },
  {
    "author": "李之仪",
    "paragraphs": [
      "一别芳容，五经寒暑。",
      "回文欲寄无鳞羽。",
      "多情犹自梦中来，向人粉泪流如雨。",
      "梦破南窗，愁肠万缕。",
      "那听角动城头鼓。",
      "人生弹指事成空，断魂惆怅无寻处。"
    ],
    "rhythmic": "踏莎行"
  },
  {
    "author": "李之仪",
    "paragraphs": [
      "夜雨滴空阶。",
      "想见尊前赋咏才。",
      "更觉鸣蛙如鼓吹，安排。",
      "惆怅流光去不回。",
      "万事已成灰。",
      "只这些儿尚满怀。",
      "刚被北风吹晓角，相催。",
      "不许时间入梦来。"
    ],
    "rhythmic": "南乡子"
  },
  {
    "author": "李之仪",
    "paragraphs": [
      "暖律才中，正莺喉竞巧，燕语新成。",
      "万绿阴浓，全无一点芳尘。",
      "门巷朝来报喜，庆佳期、此日光荣。",
      "开华宴、交酌琼酥，共祝鹤算椿龄。",
      "须知最难得处，双双凤翼，一对和鸣。",
      "造化无私，谁教特地多情。",
      "惟愿疏封大国，彩笺上、频易佳名。",
      "从此去、贤子才孙，岁岁长捧瑶觥。"
    ],
    "rhythmic": "万年欢"
  },
  {
    "author": "李之仪",
    "paragraphs": [
      "新开湖水浸遥天。",
      "风叶响珊珊。",
      "记得昔游情味，浩歌不怕朝寒。",
      "故人一去，高名万古，长对孱颜。",
      "惟有落霞孤骛，晚年依旧争还。"
    ],
    "rhythmic": "朝中措"
  },
  {
    "author": "李之仪",
    "paragraphs": [
      "败荷枯苇夕阳天。",
      "时节渐阑珊。",
      "独泛扁舟归去，老来不耐霜寒。",
      "平生志气，消磨尽也，留得苍颜。",
      "寄语山中糜鹿，断云相次东还。"
    ],
    "rhythmic": "朝中措"
  },
  {
    "author": "李之仪",
    "paragraphs": [
      "初破晓寒无限思，融融腊意全迷。",
      "春工从此被人知。",
      "不随蜂蝶，长伴玉蟾低。",
      "缥缈云间应好在，盈盈泪湿征衣。",
      "背人偷拗向东枝。",
      "清香满袖，犹记画堂西。"
    ],
    "rhythmic": "临江仙"
  },
  {
    "author": "李之仪",
    "paragraphs": [
      "病里不知春早晚，惊心绿暗红稀。",
      "起来初拭薄罗衣。",
      "多情海燕，还傍旧梁飞。",
      "瘦损休文谁记得，空将销臂频围。",
      "眼前都是去年时。",
      "不堪追想，魂断画楼西。"
    ],
    "rhythmic": "临江仙"
  },
  {
    "author": "李之仪",
    "paragraphs": [
      "帘外飞花湖上语。",
      "不恨花飞，只恨人难住。",
      "多谢雨来留得住。",
      "看看却恐晴催去。",
      "寸寸离肠须会取。",
      "今日宁宁，明日从谁诉。",
      "怎得此身如去路。",
      "迢迢长在君行处。"
    ],
    "rhythmic": "蝶恋花"
  },
  {
    "author": "蔡确",
    "paragraphs": ["骊山宫中看乞巧，太液池边收曝衣。"],
    "rhythmic": "失调名"
  },
  {
    "author": "许将",
    "paragraphs": [
      "雁声晚断。",
      "寒宵云卷。",
      "正一枝开，风前看，月下见。",
      "花占千花上，香笑千香浅。",
      "化工与、最先裁翦。",
      "谁把瑶林，闲抛江岸。",
      "恁素英浓，芳心细，意何限。",
      "不恨宫妆色，不怨吹羌管。",
      "恨天远、恨春来晚。"
    ],
    "rhythmic": "惜黄花"
  },
  {
    "author": "许将",
    "paragraphs": [
      "圣主临轩亲策试，集英佳气葱葱。",
      "鸣鞘声震未央宫。",
      "卷帘龙影动，挥翰御烟浓。",
      "上第归来何事好，迎人花面争红。",
      "蓝袍香散六街风。",
      "一鞭春色里，骄损玉花骢。"
    ],
    "rhythmic": "临江仙"
  },
  {
    "author": "郑无党",
    "paragraphs": [
      "不比寻常三五夜，万家齐望清辉。",
      "烂银盘透碧琉璃。",
      "莫辞终夕看，动是隔年期。",
      "试问嫦娥还记否，玉人曾折高枝。",
      "明年此夜再圆时。",
      "合开东府宴，身在凤凰池。"
    ],
    "rhythmic": "临江仙"
  },
  {
    "author": "陈",
    "paragraphs": [
      "光景百年，看便一世。",
      "生来不识愁味。",
      "问愁何处来，更开解个甚底。",
      "万事从来风过耳。",
      "何用不著心里。",
      "你唤做、展却眉头，便是达者，也则恐未。",
      "此理。",
      "本不通言，何曾道、欢游胜如名利。",
      "道即浑是错，不道如何即是。",
      "这里元无我与你。",
      "甚唤做、物情之外。",
      "若须待醉了、方开解时，问无酒、怎生醉。"
    ],
    "rhythmic": "无愁可解"
  },
  {
    "author": "苏辙",
    "paragraphs": [
      "渔父。",
      "渔父。",
      "水上微风细雨。",
      "青蓑黄箬裳衣。",
      "红酒白鱼暮归。",
      "暮归、暮归、归暮。",
      "长笛一声何处。"
    ],
    "rhythmic": "调啸・调笑令"
  },
  {
    "author": "苏辙",
    "paragraphs": [
      "归雁。",
      "归雁。",
      "饮啄江南南岸。",
      "将飞却下盘桓。",
      "塞北春来苦寒。",
      "苦寒。",
      "苦寒。",
      "寒苦。",
      "藻荇欲生且住。"
    ],
    "rhythmic": "调啸・调笑令"
  },
  {
    "author": "苏辙",
    "paragraphs": [
      "离别一何久，七度过中秋。",
      "去年东武今夕，明月不胜愁。",
      "岂意彭城山下，同泛清河古汴，船上载凉州。",
      "鼓吹助清赏，鸿雁起汀洲。",
      "坐中客，翠羽帔，紫绮裘。",
      "素娥无赖，西去曾不为人留。",
      "今夜清尊对客，明夜孤帆水驿，依旧照离忧。",
      "但恐同王粲，相对永登楼。"
    ],
    "rhythmic": "水调歌头"
  },
  {
    "author": "苏辙",
    "paragraphs": [
      "七十馀年真一梦。",
      "朝来寿斝儿孙奉。",
      "忧患已空无复痛。",
      "心不动。",
      "此间自有千钧重。",
      "早岁文章供世用。",
      "中年禅味疑天纵。",
      "石塔成时无一缝。",
      "谁与共。",
      "人间天上随他送。"
    ],
    "rhythmic": "渔家傲"
  },
  {
    "author": "陈睦",
    "paragraphs": [
      "小雪初晴，画舫明月，强饮未眠。",
      "念翠鬟双耸，舞衣半卷，琵琶催拍，促管危弦。",
      "密意虽具，欢期难偶，遣我离情愁绪牵。",
      "追思处，奈溪桥道窄，无计留连。",
      "天天。",
      "莫是前缘。",
      "自别后、深诚谁为传。",
      "想玉篦偷付，珠囊暗解，两心长在，须合金钿。",
      "浅淡精神，温柔情性，记我疏狂应痛怜。",
      "空肠断，奈衾寒漏永，终夜如年。"
    ],
    "rhythmic": "沁园春"
  },
  {
    "author": "陈睦",
    "paragraphs": [
      "鬓云斜坠。",
      "莲步弯弯细。",
      "笑脸双蛾生多媚。",
      "百步兰麝香喷。",
      "从前万种愁烦。",
      "枕边未可明言。",
      "好是蓝桥再渡，玉篦还胜金钿。"
    ],
    "rhythmic": "清平乐"
  },
  {
    "author": "马成",
    "paragraphs": [
      "来时吴会犹残暑。",
      "去日武林春已暮。",
      "欲知遗爱感人深，洒泪多於江上雨。",
      "欢情未举眉先聚。",
      "别酒多斟君莫诉。",
      "从今宁忍看西湖，抬眼尽成肠断处。"
    ],
    "rhythmic": "玉楼春",
    "tags": ["西湖"]
  },
  {
    "author": "李婴",
    "paragraphs": [
      "荆楚风烟，寂寞近、中秋时候。",
      "露下冷、兰英将谢，苇花初秀。",
      "归燕殷勤辞巷陌，鸣蛩凄楚来窗牖。",
      "又谁念、江边有神仙，飘零久。",
      "横琴膝，携筇手。",
      "旷望眼，闲吟口。",
      "任纷纷万事，到头何有。",
      "君不见、凌烟冠剑客，何人气貌长依旧。",
      "归去来、一曲为君吟，为君寿。"
    ],
    "rhythmic": "满江红"
  },
  {
    "author": "王齐愈",
    "paragraphs": [
      "玉肌香衬冰丝縠。",
      "縠丝冰衬香肌玉。",
      "纤指拂眉尖。",
      "尖眉拂指纤。",
      "巧裁罗袜小。",
      "小袜罗裁巧。",
      "移步看尘飞。",
      "飞尘看步移。"
    ],
    "rhythmic": "菩萨蛮"
  },
  {
    "author": "王齐愈",
    "paragraphs": [
      "吼雷催雨飞沙走。",
      "走沙飞雨催雷吼。",
      "波涨泻倾河。",
      "河倾泻涨波。",
      "幌纱凉气爽。",
      "爽气凉纱幌。",
      "幽梦觉仙游。",
      "游仙觉梦幽。"
    ],
    "rhythmic": "菩萨蛮"
  },
  {
    "author": "王齐愈",
    "paragraphs": [
      "兽喷香缕飞长昼。",
      "昼长飞缕香喷兽。",
      "迎日喜葵倾。",
      "倾葵喜日迎。",
      "卷帘双舞燕。",
      "燕舞双帘卷。",
      "清簟枕钗横。",
      "横钗枕簟清。"
    ],
    "rhythmic": "菩萨蛮"
  },
  {
    "author": "王齐愈",
    "paragraphs": [
      "远香风递莲湖满。",
      "满湖莲递风香远。",
      "光鉴试新妆。",
      "妆新试鉴光。",
      "棹穿花处好。",
      "好处花穿棹。",
      "明月咏歌清。",
      "清歌咏月明。"
    ],
    "rhythmic": "菩萨蛮"
  },
  {
    "author": "王齐愈",
    "paragraphs": [
      "酒中愁说人留久。",
      "久留人说愁中酒。",
      "归梦要迟迟。",
      "迟迟要梦归。",
      "旧衣香染袖。",
      "袖染香衣旧。",
      "封短托飞鸿。",
      "鸿飞托短封。"
    ],
    "rhythmic": "菩萨蛮"
  },
  {
    "author": "王齐愈",
    "paragraphs": [
      "老人愁叹惊年早。",
      "早年惊叹愁人老。",
      "霜点鬓苍苍。",
      "苍苍鬓点霜。",
      "酒杯停欲久。",
      "久欲停杯酒。",
      "杯酒唤眉开。",
      "开眉唤酒杯。"
    ],
    "rhythmic": "菩萨蛮"
  },
  {
    "author": "王齐愈",
    "paragraphs": [
      "暑烦人困初时午。",
      "午时初困人烦暑。",
      "新诗得酒因。",
      "因酒得诗新。",
      "缕金歌眉举。",
      "举眉歌金缕。",
      "人妒月圆频。",
      "频圆月妒人。"
    ],
    "rhythmic": "菩萨蛮"
  },
  {
    "author": "王齐愈",
    "paragraphs": [
      "黄金柳嫩摇丝软。",
      "永日堂堂掩。",
      "卷帘飞燕未归来。",
      "客去醉眠敧枕、殢残杯。",
      "眉山浅拂青螺黛。",
      "整整垂双带。",
      "水沈香熨窄衫轻。",
      "莹玉碧溪春溜、眼波横。"
    ],
    "rhythmic": "虞美人"
  },
  {
    "author": "王齐叟",
    "paragraphs": [
      "居下位，常恐被人谗。",
      "只是曾填青玉案，何曾敢作望江南。",
      "请问马都监。"
    ],
    "rhythmic": "望江南・忆江南"
  },
  {
    "author": "王齐叟",
    "paragraphs": [
      "蹙绣圈金，槃囊密约，未赴意先警。",
      "欲罢还休，临行又怯，倚定画栏痴等。",
      "帘风渐冷。",
      "先自虑、春宵不永。",
      "更那堪、斗转星移，尚在有无之境。",
      "绿云满压蝤蛴领。",
      "惭愧也、满怀香拥。",
      "此际有谁知证。",
      "但楼前明月，窗间花影。"
    ],
    "rhythmic": "失调名"
  },
  {
    "author": "舒氏",
    "paragraphs": [
      "独自临池，闷来强把阑干凭。",
      "旧愁新恨。",
      "耗却年时兴。",
      "鹭散鱼潜，烟敛风初定。",
      "波心静。",
      "照人如镜。",
      "少个年时影。"
    ],
    "rhythmic": "点绛唇"
  },
  {
    "author": "琴操",
    "paragraphs": [
      "山抹微云，天连衰草，画角声断斜阳。",
      "暂停征辔，聊共饮离觞。",
      "多少蓬莱旧侣，频回首、烟霭茫茫。",
      "孤村里，寒鸦万点，流水绕红墙。",
      "魂伤。",
      "当此际，轻分罗带，暗解香囊。",
      "谩赢得，青楼薄幸名狂。",
      "此去何时见也，襟袖上、空有馀香。",
      "伤心处，高城望断，灯火已昏黄。"
    ],
    "rhythmic": "满庭芳"
  },
  {
    "author": "琴操",
    "paragraphs": [
      "欲整别离情，怯对尊中酒。",
      "野梵幽幽石上飘，搴落楼头柳。",
      "不系黄金绶。",
      "粉黛愁成垢。",
      "春风三月有时阑，遮不尽、梨花丑。"
    ],
    "rhythmic": "卜算子"
  },
  {
    "author": "舒亶",
    "paragraphs": [
      "折柳门前鹦鹉绿，河梁小驻归船。",
      "不堪华发对离筵。",
      "孤村啼鴂日，深院落花天。",
      "文采弟兄真叠玉，赤宵去路谁先。",
      "明朝便恐各风烟。",
      "江山如有恨，桃李自无言。"
    ],
    "rhythmic": "临江仙"
  },
  {
    "author": "舒亶",
    "paragraphs": [
      "紫雾香浓，岁华风转花随辇。",
      "洞天云暖。",
      "一片笙歌远。",
      "水殿龙舟，忆侍瑶池宴。",
      "闲庭院。",
      "梦回春半。",
      "雪鬓无人见。"
    ],
    "rhythmic": "点绛唇"
  },
  {
    "author": "舒亶",
    "paragraphs": [
      "云断长空叶落秋。",
      "寒江烟浪静，月随舟。",
      "西风偏解送离愁。",
      "声声南去雁，下汀洲。",
      "无奈多情去复留。",
      "骊歌齐唱罢，泪争流。",
      "悠悠别恨几时休。",
      "不堪残酒醒，凭危楼。"
    ],
    "rhythmic": "散天花"
  },
  {
    "author": "舒亶",
    "paragraphs": [
      "露芽初破云腴细。",
      "玉纤纤亲试。",
      "香雪透金瓶，无限仙风，月下人微醉。",
      "相如消渴无佳思。",
      "了知君此意。",
      "不信老卢郎，花底春寒，赢得空无睡。"
    ],
    "rhythmic": "醉花阴"
  },
  {
    "author": "舒亶",
    "paragraphs": [
      "月幌风帘香一阵。",
      "正千山雪尽。",
      "冷对酒尊傍，无语含情，别是江南信。",
      "寿阳妆罢人微困。",
      "更玉钗斜衬。",
      "拟插一枝归，只恐风流，羞上潘郎鬓。"
    ],
    "rhythmic": "醉花阴"
  },
  {
    "author": "舒亶",
    "paragraphs": [
      "芙蓉落尽天涵水。",
      "日暮沧波起。",
      "背飞双燕帖云寒。",
      "独向小楼东畔、倚阑看。",
      "浮生只合尊前老。",
      "雪满长安道。",
      "故人早晚上高台。",
      "赠我江南春色、一枝梅。"
    ],
    "rhythmic": "虞美人",
    "tags": ["宋词三百首"]
  },
  {
    "author": "舒亶",
    "paragraphs": [
      "酒边陡觉罗衣暖。",
      "独倚黄昏看。",
      "寒鸦两两下楼东。",
      "著处暗云垂地、一重重。",
      "红炉欢坐谁能醉。",
      "多少看花意。",
      "谢娘也拟殢春风。",
      "便道无端柳絮、逼帘栊。"
    ],
    "rhythmic": "虞美人"
  },
  {
    "author": "舒亶",
    "paragraphs": [
      "重帘小阁香云暖。",
      "黛拂梳妆浅。",
      "玉箫一曲杜韦娘。",
      "谁是苏州刺史、断人肠。",
      "醉归旋拨红炉火。",
      "却倚屏山坐。",
      "银缸明灭月横斜。",
      "还是画楼角送、小梅花。"
    ],
    "rhythmic": "虞美人"
  },
  {
    "author": "舒亶",
    "paragraphs": [
      "一池秋水疏星动，寒影横斜。",
      "满坐风花。",
      "红烛纷纷透绛纱。",
      "江湖散诞扁舟里，到处如家。",
      "且尽流霞。",
      "莫管年来两鬓华。"
    ],
    "rhythmic": "丑奴儿・采桑子"
  },
  {
    "author": "舒亶",
    "paragraphs": [
      "正是看花天气。",
      "为春一醉。",
      "醉来却不带花归，诮不解、看花意。",
      "试问此花明媚。",
      "将花谁比。",
      "只应花好似年年，花不似、人憔悴。"
    ],
    "rhythmic": "一落索"
  },
  {
    "author": "舒亶",
    "paragraphs": [
      "叶底枝头红小。",
      "天然窈窕。",
      "后园桃李谩成蹊，问占得、春多少。",
      "不管雪消霜晓。",
      "朱颜长好。",
      "年年若许醉花间，待拼了、花间老。"
    ],
    "rhythmic": "一落索"
  },
  {
    "author": "舒亶",
    "paragraphs": [
      "寒日穿帘，澄江凭槛，练光浮动馀霞。",
      "蓼汀芦岸，黄叶衬孤花。",
      "天外征帆隐隐，残云共、流水无涯。",
      "登临处，琼枝潋滟，风帽醉敧斜。",
      "丰年，时节好，玉香田舍，酒满渔家。",
      "算浮世劳生，事事输他。",
      "便恁从今酩酊，休更问、白雪笼纱。",
      "还须仗，神仙妙手，传向画图夸。"
    ],
    "rhythmic": "满庭芳"
  },
  {
    "author": "舒亶",
    "paragraphs": [
      "红叶飘零，寒烟疏淡，楼台半在云间。",
      "望中风景，图画也应难。",
      "又是重阳过了，东篱下、黄菊阑珊。",
      "陶潜病，风流载酒，秋意与人闲。",
      "霞冠。",
      "敧倒处，瑶台唱罢，如梦中还。",
      "但醉里赢得，满眼青山。",
      "华发看看满也，留不住、当日朱颜。",
      "平生事，从头话了，独自却凭栏。"
    ],
    "rhythmic": "满庭芳"
  },
  {
    "author": "舒亶",
    "paragraphs": [
      "阊阖天门，芙蓉春殿，几年目断鸡翘。",
      "短蓬秋鬓，端幸倚琼瑶。",
      "南圃花边小院，西湖畔、云低双桥。",
      "归时节，红香露冷，月影上芭蕉。",
      "明朝。",
      "那可望，旗亭烟草，柳渡寒潮。",
      "但万户千门，恨客歌樵。",
      "戏彩光浮衮绣，听鸣珂、响逼云宵。",
      "应回首，绮裘醉客，还是独吹箫。"
    ],
    "rhythmic": "满庭芳",
    "tags": ["西湖"]
  },
  {
    "author": "舒亶",
    "paragraphs": [
      "池台小雨乾，门巷香轮少。",
      "谁把青钱衬落红，满地无人扫。",
      "何时斗草归，几度寻花了。",
      "留得佳人莲步痕，宫样鞋儿小。"
    ],
    "rhythmic": "卜算子"
  },
  {
    "author": "舒亶",
    "paragraphs": [
      "三年江上风吹泪。",
      "夭桃艳杏无春意。",
      "今日欲开眉。",
      "那堪更别离。",
      "莫折长亭柳。",
      "折尽愁依旧。",
      "只有醉如狂。",
      "人生空断肠。"
    ],
    "rhythmic": "菩萨蛮"
  },
  {
    "author": "舒亶",
    "paragraphs": [
      "柳桥花坞南城陌。",
      "朱颜绿发长安路。",
      "雨后小池台。",
      "寻常载酒来。",
      "马头今日路。",
      "却望城西去。",
      "斜日下汀洲。",
      "断云和泪流。"
    ],
    "rhythmic": "菩萨蛮"
  },
  {
    "author": "舒亶",
    "paragraphs": [
      "画船槌鼓催君去。",
      "高楼把酒留君住。",
      "去住若为情。",
      "西江潮欲平。",
      "江潮容易得。",
      "只是人南北。",
      "今日此尊空。",
      "知君何日同。"
    ],
    "rhythmic": "菩萨蛮"
  },
  {
    "author": "舒亶",
    "paragraphs": [
      "画檐细雨偏红烛。",
      "疏星冷落排寒玉。",
      "赌得碧云篇。",
      "金波更涉船。",
      "樽前当日客。",
      "行色垂杨陌。",
      "天阔水悠悠。",
      "含情独倚楼。"
    ],
    "rhythmic": "菩萨蛮"
  },
  {
    "author": "舒亶",
    "paragraphs": [
      "杜鹃啼破江南月。",
      "香风扑面吹红雪。",
      "赋就缕金笺。",
      "黄昏醉上船。",
      "年华爽短鬓。",
      "事往情何尽。",
      "明日各天涯。",
      "来春空好花。"
    ],
    "rhythmic": "菩萨蛮"
  },
  {
    "author": "舒亶",
    "paragraphs": [
      "朱帘乍卷层烟起。",
      "露华深浅初疑洗。",
      "困倚玉阑风。",
      "绮罗知几重。",
      "向人如有意。",
      "不醉何时醉。",
      "便得一枝红。",
      "犹胜两鬓空。"
    ],
    "rhythmic": "菩萨蛮"
  },
  {
    "author": "舒亶",
    "paragraphs": [
      "小池山额垂螺碧。",
      "绿红香里眠鸂鶒。",
      "波面翠云开。",
      "仙槎天上来。",
      "吹将红日落。",
      "懊恼严城角。",
      "风月此时情。",
      "知君华发生。"
    ],
    "rhythmic": "菩萨蛮"
  },
  {
    "author": "舒亶",
    "paragraphs": [
      "一回别后一回老。",
      "别离易得相逢少。",
      "莫问故园花。",
      "长安君是家。",
      "短亭秋日晚。",
      "草色随人远。",
      "欲醉又还醒。",
      "江楼暮角声。"
    ],
    "rhythmic": "菩萨蛮"
  },
  {
    "author": "舒亶",
    "paragraphs": [
      "樽前休话人生事。",
      "人生只合樽前醉。",
      "金盏大如船。",
      "江城风雪天。",
      "绮窗灯自语。",
      "一夜芭蕉雨。",
      "玉漏为谁长。",
      "枕衾残酒香。"
    ],
    "rhythmic": "菩萨蛮"
  },
  {
    "author": "舒亶",
    "paragraphs": [
      "楼前流水西江道。",
      "江头水落芙蓉老。",
      "画鼓叠凉波。",
      "凭栏颦翠娥。",
      "当年金马客。",
      "青鬓芦花色。",
      "把酒感秋蓬。",
      "骊歌半醉中。"
    ],
    "rhythmic": "菩萨蛮"
  },
  {
    "author": "舒亶",
    "paragraphs": [
      "绮栊深闭桃园曲。",
      "刘郎老向花间宿。",
      "笑脸抹流霞。",
      "心知是小琶。",
      "纤纤垂素玉。",
      "掠鬓春云绿。",
      "弹了醉思仙。",
      "小窗红日偏。"
    ],
    "rhythmic": "菩萨蛮"
  },
  {
    "author": "舒亶",
    "paragraphs": [
      "真珠酒滴琵琶送。",
      "行云旧识巫山梦。",
      "空得醉中归。",
      "老来心事非。",
      "江梅含日暖。",
      "照水花枝短。",
      "密叶似商量。",
      "向人春意长。"
    ],
    "rhythmic": "菩萨蛮"
  },
  {
    "author": "舒亶",
    "paragraphs": [
      "小亭露厌风枝动。",
      "鹊炉火冷金瓶冻。",
      "悄悄对西窗。",
      "瘦知罗带长。",
      "欲眠思殢酒。",
      "坐听寒更久。",
      "无赖是青灯。",
      "开花故故明。"
    ],
    "rhythmic": "菩萨蛮"
  },
  {
    "author": "舒亶",
    "paragraphs": [
      "流年又见风沙送。",
      "钧天回首清都梦。",
      "塞雁几时归。",
      "镜中双鬓非。",
      "绿袍同冷暖。",
      "谁道交情短。",
      "愁斛若为量。",
      "还随一线长。"
    ],
    "rhythmic": "菩萨蛮"
  },
  {
    "author": "舒亶",
    "paragraphs": [
      "白苹洲渚垂杨岸。",
      "藕花未放青蒲短。",
      "斜日画船归。",
      "背人双鹭飞。",
      "醉眠金马客。",
      "不道风尘隔。",
      "红影上窗纱。",
      "小庭空落花。"
    ],
    "rhythmic": "菩萨蛮"
  },
  {
    "author": "舒亶",
    "paragraphs": [
      "金船满引人微醉。",
      "红绡笼烛崔归骑。",
      "香泛雪盈杯。",
      "云龙疑梦回。",
      "不辞风满腋。",
      "旧是仙家客。",
      "坐得夜无眠。",
      "南窗衾枕寒。"
    ],
    "rhythmic": "菩萨蛮"
  },
  {
    "author": "舒亶",
    "paragraphs": [
      "江梅未放枝头结。",
      "江楼已见山头雪。",
      "待得此花开。",
      "知君来不来。",
      "风帆双画鹢。",
      "小雨随行色。",
      "空得郁金裙。",
      "酒痕和泪痕。"
    ],
    "rhythmic": "菩萨蛮"
  },
  {
    "author": "舒亶",
    "paragraphs": [
      "香波绿暖浮鹦鹉。",
      "黄金捍拨么弦语。",
      "小雨落梧桐。",
      "帘栊残烛红。",
      "人生闲亦好。",
      "双鬓催人老。",
      "莫惜醉中归。",
      "醒来思醉时。"
    ],
    "rhythmic": "菩萨蛮"
  },
  {
    "author": "舒亶",
    "paragraphs": [
      "绿窗酒醒春如梦。",
      "小池犹见红云动。",
      "露湿井干桐。",
      "翠阴生细风。",
      "雨过芳塘净。",
      "清昼闲中永。",
      "门外立双旌。",
      "隔花闻笑声。"
    ],
    "rhythmic": "菩萨蛮"
  },
  {
    "author": "舒亶",
    "paragraphs": [
      "忆曾把酒赏红翠。",
      "舞腰柳弱歌声细。",
      "纵马杏园西。",
      "归来香满衣。",
      "宝车空犊驻。",
      "事逐孤鸿去。",
      "搔首立江干。",
      "春萝挂暮山。"
    ],
    "rhythmic": "菩萨蛮"
  },
  {
    "author": "舒亶",
    "paragraphs": [
      "雪后江城红日晚。",
      "暖入香梢，渐觉玲珑满。",
      "仿佛临风妆半面。",
      "冰帘斜卷谁庭院。",
      "折向樽前君细看。",
      "便是江南，寄我人还远。",
      "手把此枝多少怨。",
      "小楼横笛吹肠断。"
    ],
    "rhythmic": "蝶恋花"
  },
  {
    "author": "舒亶",
    "paragraphs": [
      "深炷熏炉扃小院。",
      "手拈黄花，尚觉金犹浅。",
      "回首画堂双语燕。",
      "无情渐渐看人远。",
      "相见争如初不见。",
      "短鬓潘郎，斗觉年华换。",
      "最是西风吹不断。",
      "心头往事歌中怨。"
    ],
    "rhythmic": "蝶恋花"
  },
  {
    "author": "舒亶",
    "paragraphs": [
      "眉山敛额。",
      "往事追思空手拍。",
      "雁字频飞。",
      "生怕人来说著伊。",
      "闲抛绣履。",
      "愁殢香衾浑不起。",
      "莫似扬州。",
      "只作寻常薄幸休。"
    ],
    "rhythmic": "减字木兰花"
  },
  {
    "author": "舒亶",
    "paragraphs": [
      "碎红如绣。",
      "摇曳东风垂彩绶。",
      "拟倩柔条。",
      "约住佳人细柳腰。",
      "蜀江春绿。",
      "争似枝头能结束。",
      "纤手攀时。",
      "欲绾同心寄与谁。"
    ],
    "rhythmic": "减字木兰花"
  },
  {
    "author": "舒亶",
    "paragraphs": [
      "十二阑干褰画箔。",
      "取次穿花成小酌。",
      "彩鸾舞罢凤孤飞，回首东风空院落。",
      "杳杳桃源仙路邈。",
      "晴日晓窗红薄薄。",
      "伤春还是懒梳妆，想见绿云垂鬓脚。"
    ],
    "rhythmic": "木兰花"
  },
  {
    "author": "舒亶",
    "paragraphs": [
      "金丝络马青钱路。",
      "笑指玉皇香案去。",
      "点衣柳陌堕残红，拂面风桥吹细雨。",
      "晓钗压鬓头慵举。",
      "恨里歌声兼别苦。",
      "西湖一顷白菱花，惆怅行云无觅处。"
    ],
    "rhythmic": "木兰花",
    "tags": ["西湖"]
  },
  {
    "author": "舒亶",
    "paragraphs": [
      "琉璃一片春湖面。",
      "画舫游人帘外见。",
      "水边风嫩柳低眠，花底雨乾莺细啭。",
      "秋千寂寂垂杨岸。",
      "芳草绿随人渐远。",
      "一番乐事又将离。",
      "金盏莫辞红袖劝。"
    ],
    "rhythmic": "木兰花"
  },
  {
    "author": "舒亶",
    "paragraphs": [
      "燕外青楼已禁烟。",
      "小寒犹自薄胜绵。",
      "画桥红日下秋千。",
      "惟有樽前芳意在，应须沈醉倒花前。",
      "绿窗还是五更天。"
    ],
    "rhythmic": "浣溪沙"
  },
  {
    "author": "舒亶",
    "paragraphs": [
      "金缕歌残红烛稀。",
      "梁州舞罢小鬟垂。",
      "酒醒还是独归时。",
      "画栋日高来语燕，绮窗风暖度游丝。",
      "几多落叶上青枝。"
    ],
    "rhythmic": "浣溪沙"
  },
  {
    "author": "舒亶",
    "paragraphs": [
      "黑白纷纷小战争。",
      "几人心手斗纵横。",
      "谁知胜处本无情。",
      "谢傅老来思别墅，杜郎闲去忆鏖兵。",
      "何妨谈笑下辽城。"
    ],
    "rhythmic": "浣溪沙"
  },
  {
    "author": "舒亶",
    "paragraphs": [
      "雨洗秋空斜日红。",
      "青葱瑶辔玉玲珑。",
      "好风吹起□江东。",
      "且尽红裙歌一曲，莫辞白酒饮千锺。",
      "人生半在别离中。"
    ],
    "rhythmic": "浣溪沙"
  },
  {
    "author": "舒亶",
    "paragraphs": [
      "白鹭飞飞点碧塘。",
      "雨荷风卷绿罗裳。",
      "管弦竟奏杂鱼榔。",
      "游女谩能歌白纻，使君不学野鸳鸯。",
      "桃花空解误刘郎。"
    ],
    "rhythmic": "浣溪沙"
  },
  {
    "author": "舒亶",
    "paragraphs": [
      "教来歌舞，接成桃李。",
      "尽是使君指似。",
      "如今装就满城春，忍便拥、双旌归去。",
      "莺心巧啭，花心争吐。",
      "无计可留君住。",
      "两堤芳草一江云，早晚是、西楼望处。"
    ],
    "rhythmic": "鹊桥仙"
  },
  {
    "author": "舒亶",
    "paragraphs": [
      "疏英乍蕾馀寒浅。",
      "蹋枝小鹊娇犹颤。",
      "谩炷水沈香。",
      "帘波不是湘。",
      "清愁支酒力。",
      "畏听江城笛。",
      "恁忍说华年。",
      "垂垂欲暮天。"
    ],
    "rhythmic": "菩萨蛮"
  },
  {
    "author": "舒亶",
    "paragraphs": [
      "箫鼓却微寒，犹是芳菲时节。",
      "分付塞鸿归后，剩一钩寒月。",
      "双垂锦幄谢残枝，馀香恋衣结。",
      "又被鸟声呼醒，似征鞍催发。"
    ],
    "rhythmic": "好事近"
  },
  {
    "author": "舒亶",
    "paragraphs": ["十年马上春如梦。"],
    "rhythmic": "失调名"
  },
  {
    "author": "范祖禹",
    "paragraphs": [
      "思齐文母，盛烈对皇天。",
      "演宝祚千年。",
      "卿云复旦治功全。",
      "厌人世登仙。",
      "龙舆忽掩三川。",
      "彩仗属车旋。",
      "维清象舞告英宣。",
      "入诗颂歌弦。"
    ],
    "rhythmic": "导引"
  },
  {
    "author": "范祖禹",
    "paragraphs": [
      "太平功。",
      "拥佑帝尧聪。",
      "歌九德，偃五戎。",
      "寰海被祥风。",
      "车书万里文轨同。",
      "自南北西东。",
      "耕田凿井，戏垂髫华发，跻仁寿域变时雍。",
      "大明方天中。",
      "弃养东朝苦匆匆。",
      "玉座如存，永隔慈容。",
      "恨难穷。",
      "崇庆空。",
      "飙轮仙驭无踪。",
      "超宇宙，驾云龙。",
      "褘翟掩轩宫。",
      "柏城王气长郁葱。",
      "温洛照寒崧。",
      "光灵在上，徽音流千古，昭如日月丽层穹。",
      "太任家邦隆。",
      "彤史青编永垂鸿。",
      "清庙笙镛。",
      "奏假钦崇。"
    ],
    "rhythmic": "六州"
  },
  {
    "author": "范祖禹",
    "paragraphs": [
      "转招摇。",
      "厚陵回望，双阙起岧嶢。",
      "晓日丽谯。",
      "金爵上干霄。",
      "风雨阕，夜宫闭，不重朝。",
      "奉鸾镳渐遥。",
      "玉京知何处，飞英衔恤，乱絮缠悲，春路迢迢。",
      "缥缈哀音，发龙笳凤箫。",
      "光景同，惨淡度岩邑，指河桥。",
      "马萧萧。",
      "络绎星轺。",
      "拂天容卫，江海上寒潮。",
      "万国魂销。",
      "追昔御东朝。",
      "开钿扇，垂珠箔，侍珰貂。",
      "宝香烧。",
      "散飘。",
      "开仁寿域，神孙高拱，昆仑渤澥，玉烛方调。",
      "一旦宫车晚，旋归泬寥。",
      "九载初，如梦次，功得琼瑶。"
    ],
    "rhythmic": "十二时・忆少年"
  },
  {
    "author": "范祖禹",
    "paragraphs": [
      "驾玉龙。",
      "设初虞祭终。",
      "前旌举，天回洛水，路转崧峰。",
      "瞻寥廓，烟霏冲融。",
      "窅无踪。",
      "震地鼓吹悲雄。",
      "谁何羽卫重。",
      "拂云旗帜眩青红。",
      "来渐东。",
      "清尘洒道，修职百神恭。",
      "回首苍茫醅雾雨吹风。",
      "掩泉宫。",
      "□□□□□□□□□寰畿入，山川改容。",
      "鼓钟临近次，千官望拜，涕泪衡从。",
      "人如堵，晨光葱茏。",
      "阙穹隆。",
      "驰道禁水相通。",
      "当年游幸空。",
      "皇仪事毕泣重瞳。",
      "哀未穷。",
      "巍巍馀烈，辉映简编中。",
      "亿万斯年，覆载同功。"
    ],
    "rhythmic": "虞神歌"
  },
  {
    "author": "范祖禹",
    "paragraphs": [
      "延和幄座，临御九年中。",
      "往事已成空。",
      "皇基固覆盂四海，本自太任功。",
      "九虞初毕下西宫。",
      "庙祏与天崇。",
      "周家盛，卜年卜世，万祀永无穷。"
    ],
    "rhythmic": "导引"
  },
  {
    "author": "孔平仲",
    "paragraphs": [
      "春风湖外。",
      "红杏花初退。",
      "孤馆静，愁肠碎。",
      "泪馀痕在枕，别久香销带。",
      "新睡起。",
      "小园戏蝶飞成对。",
      "惆怅人谁会。",
      "随处聊倾盖。",
      "情暂遣，心何在。",
      "锦书消息断，玉漏花阴改。",
      "迟日暮，仙山杳杳空云海。"
    ],
    "rhythmic": "千秋岁"
  },
  {
    "author": "了元",
    "paragraphs": [
      "鳞甲何多，羽毛无数，悟来佛性皆同。",
      "世人何事，刚爱口头浓。",
      "痛把群生割剖，刀头转、鲜血飞红。",
      "□□□，零炮碎炙，不忍见渠侬。",
      "喉咙。",
      "才咽罢，龙肝凤髓，毕竟无踪。",
      "谩赢得、生前夭寿多凶。",
      "奉劝世人省悟，休恣意、激恼阎翁。",
      "轮回转，本来面目，改换片时中。"
    ],
    "rhythmic": "满庭芳"
  },
  {
    "author": "太尉夫人",
    "paragraphs": [
      "柳烟霁色方春。",
      "花露逼金茎。",
      "秋千院落，海棠渐老，才过清明。",
      "嫩玉腕托香脂脸，相傅粉、更与谁情。",
      "秋波绽处，相思泪迸，天阻深诚。"
    ],
    "rhythmic": "极相思令・极相思"
  },
  {
    "author": "郭祥正",
    "paragraphs": [
      "冷冷潺潺。",
      "寒泉。",
      "泻云间。",
      "如弹。",
      "醉翁洗心逃区寰。",
      "自期猿鹤俱闲。",
      "情未阑。",
      "日暮造深原。",
      "异芳谁与搴。",
      "忘还。",
      "琼楼玉阙，归去何年。",
      "遗风馀思，犹有猿吟鹤怨。",
      "花落溪边。",
      "萧然。",
      "莺语林中清圆。",
      "空山。",
      "春又残。",
      "客怀文章仙。",
      "度曲响涓涓。",
      "清商回徵星斗寒。"
    ],
    "rhythmic": "醉翁操"
  },
  {
    "author": "董",
    "paragraphs": ["缥缈烟中渔父桨，坡陀山上使君衙。"],
    "rhythmic": "望江南・忆江南"
  },
  {
    "author": "董",
    "paragraphs": ["六月凉窗凉衽袖，二苏辞翰照青冥。"],
    "rhythmic": "望江南・忆江南"
  },
  {
    "author": "丁仙现",
    "paragraphs": [
      "融和又报。",
      "乍瑞霭霁色，皇州春早。",
      "翠幰竞飞，玉勒争驰都门道。",
      "鳌山彩结蓬莱岛。",
      "向晚色、双龙衔照。",
      "绛绡楼上，彤芝盖底，仰瞻天表。",
      "缥缈。",
      "风传帝乐，庆三殿共赏，群仙同到。",
      "迤逦御香，飘满人间闻嬉笑。",
      "须臾一点星球小。",
      "渐隐隐、鸣鞘声杳。",
      "游人月下归来，洞天未晓。"
    ],
    "rhythmic": "绛都春"
  },
  {
    "author": "刘泾",
    "paragraphs": [
      "凭谁妙笔。",
      "横扫素缣三百尺。",
      "天下应无。",
      "此是钱塘湖上图。",
      "一般奇绝。",
      "云淡天高秋夜月。",
      "费尽丹青。",
      "只这些儿画不成。"
    ],
    "rhythmic": "减字木兰花",
    "tags": ["西湖"]
  },
  {
    "author": "刘泾",
    "paragraphs": [
      "泛水新荷，舞风轻燕，园林夏日初长。",
      "庭树阴浓，雏莺学弄新簧。",
      "小桥飞如横塘。",
      "跨青苹、绿藻幽香。",
      "朱阑斜倚，霜纨未摇，衣袂先凉。",
      "歌欢稀遇，怨别多同，路遥水远，烟淡梅黄。",
      "轻衫短帽，相携洞府流觞。",
      "况有红妆。",
      "醉归来、宝蜡成行。",
      "拂牙床。",
      "纱厨半开，月在回廊。"
    ],
    "rhythmic": "夏初临"
  },
  {
    "author": "黄裳",
    "paragraphs": [
      "人烟一簇。",
      "正寄演，客飞升，翠微麓。",
      "楼阁参差，下瞰水天红绿。",
      "腰间剑去人安在，记千年、寸阴何速。",
      "山趋三岸，潭吞二水，岁丰人足。",
      "是处有、雕阑送目。",
      "更无限笙歌，芳酝初熟。",
      "休诧滕王看处，落霞孤鹜。",
      "雨中尤爱烟波上，见渔舟、来去相逐。",
      "数声歌向芦花，还疑是湘灵曲。"
    ],
    "rhythmic": "桂枝香"
  },
  {
    "author": "黄裳",
    "paragraphs": [
      "插云翠壁。",
      "为送目，入遥空，见山色。",
      "金鼎丹成去也，晋朝高客。",
      "百花岩下遗孙在，赋何人、离尘风骨。",
      "翠微缘近，希夷志远，洞天踪迹。",
      "近剑有、为龙信息。",
      "怪潭上灵光，雷电相击。",
      "尤好风波乍霁，鹭汀斜日。",
      "倚栏白尽行人鬓，但沈沈、群岫凝碧。",
      "利名休事蝇头，飞舠送君南北。"
    ],
    "rhythmic": "桂枝香"
  },
  {
    "author": "黄裳",
    "paragraphs": [
      "落日衔山，行云载雨俄鸣。",
      "一顷新荷，坐间疑是秋声。",
      "烟波醉客，见快哉、风恼娉婷。",
      "香和清点，为人吹在衣襟。",
      "珠佩欢言，放船且向前汀。",
      "绿伞红幢，自从天汉相迎。",
      "飞鸥独落，芦边对、几朵繁英。",
      "侑觞人唱，乍闻应似湘灵。"
    ],
    "rhythmic": "新荷叶"
  },
  {
    "author": "黄裳",
    "paragraphs": [
      "多幸春来云雨少。",
      "且教月与花相照。",
      "清色真香庭院悄。",
      "前事杳。",
      "还嗟此景何时了。",
      "莫道难逢开口笑。",
      "夜游须趁人年少。",
      "光泛雕栏寒料峭。",
      "迂步绕。",
      "不劳秉烛壶天晓。"
    ],
    "rhythmic": "渔家傲"
  },
  {
    "author": "黄裳",
    "paragraphs": [
      "汗漫金华寒委地。",
      "火云散尽奇峰势。",
      "纨扇团圆休与比。",
      "犹可喜。",
      "恩情不怕凉飙至。",
      "梦冷魂高何处寄。",
      "琉璃砌上笼人睡。",
      "逃暑广寒宫似水。",
      "缘有累。",
      "乘风却下人间世。"
    ],
    "rhythmic": "渔家傲"
  },
  {
    "author": "黄裳",
    "paragraphs": [
      "人在月中宵汉远。",
      "仙槎乘得秋风便。",
      "寒信已归砧上练。",
      "衣未翦。",
      "疏窗空引相思怨。",
      "须信婵娟尤有恋。",
      "轻飞叶上清光转。",
      "寒菊枝头笼婉娈。",
      "人初宴。",
      "新妆更学铅华浅。"
    ],
    "rhythmic": "渔家傲"
  },
  {
    "author": "黄裳",
    "paragraphs": [
      "三月秋光今夜半。",
      "一年人爱今回满。",
      "莫放笙歌容易散。",
      "须同玩。",
      "姮娥解笑人无伴。",
      "抱尽金精来碧汉。",
      "醉吟莫作寻常看。",
      "已过中天欢未断。",
      "还同叹。",
      "时情已向明朝换。"
    ],
    "rhythmic": "渔家傲"
  },
  {
    "author": "葛胜仲",
    "paragraphs": [
      "出门西笑。",
      "千里长安道。",
      "不用引离声，便登荣、十洲三岛。",
      "画船珠箔，苹末水风凉，随柳岸，楚台人，景与人俱好。",
      "应嗟见晚，玉殿生清晓。",
      "正是妙年时，步承明、谋身须早。",
      "轺车肤使，新逐凯歌回，恩绋重，彩衣轻，嘉庆知多少。"
    ],
    "rhythmic": "蓦山溪"
  },
  {
    "author": "葛胜仲",
    "paragraphs": [
      "艳曲醉歌金缕，朱门高耸铜环。",
      "中天楼观共跻攀。",
      "飞絮落花春晚。",
      "低映绿阴朱户，斜拖素练沧湾。",
      "银钩华榜五云间。",
      "奕奕蛟龙字绾。"
    ],
    "rhythmic": "西江月"
  },
  {
    "author": "葛胜仲",
    "paragraphs": [
      "靺鞨斜红带柳，琉璃涨绿平桥。",
      "人在花月见新妖。",
      "不数江南苏小。",
      "恨寄飞花蔌蔌，情随流水迢迢。",
      "鲤鱼风送木兰桡。",
      "回棹荒鸡报晓。"
    ],
    "rhythmic": "西江月"
  },
  {
    "author": "葛胜仲",
    "paragraphs": [
      "清樾已生昼寂，孤花尚表春馀。",
      "象床筠簟燕堂虚。",
      "初过晚凉微雨。",
      "圭璧新来北苑，鲈鱼未减东吴。",
      "捧觞红袖透香肤。",
      "不浥翔龙烟缕。"
    ],
    "rhythmic": "西江月"
  },
  {
    "author": "葛胜仲",
    "paragraphs": [
      "瑞兽香云轻袅，华堂绣幕低垂。",
      "人生七十尚为稀。",
      "况是钓璜新岁。",
      "登俎青梅的皪，明阑红药芳菲。",
      "天教眉寿过期颐。",
      "常对风光沈醉。"
    ],
    "rhythmic": "西江月"
  },
  {
    "author": "葛胜仲",
    "paragraphs": [
      "楼子包金照眼新。",
      "香根犹带广陵尘。",
      "翻阶不羡掖垣春。",
      "不分与花为近侍，难甘溱洧赠闲人。",
      "如羞如怨独含颦。"
    ],
    "rhythmic": "浣溪沙"
  },
  {
    "author": "葛胜仲",
    "paragraphs": [
      "三年曾不窥园树。",
      "辛苦萤窗暮。",
      "怪来文誉满清时。",
      "柿叶书残犹自、日临池。",
      "春秋新学卑繁露。",
      "黄卷聊堪语。",
      "家人不用寄龟诗。",
      "行看升平楼外、化龙归。"
    ],
    "rhythmic": "虞美人"
  },
  {
    "author": "葛胜仲",
    "paragraphs": [
      "一轮丹桂窅窊树。",
      "光景疑非暮。",
      "天公著意在兹时。",
      "扫尽微云点缀、展清池。",
      "樽前金奏无晨露。",
      "只有君房语。",
      "骊驹客莫赋归诗。",
      "东道留连应赋、不庸归。"
    ],
    "rhythmic": "虞美人"
  },
  {
    "author": "葛胜仲",
    "paragraphs": [
      "火云欲避金风至。",
      "秀气充闾初降瑞。",
      "去家丁令却归来，还燕悬弧当日地。",
      "金章紫绶身荣贵。",
      "寿福天储昌又炽。",
      "怪来一岁四迁官，还过当生元太岁。"
    ],
    "rhythmic": "瑞鹧鸪"
  },
  {
    "author": "葛胜仲",
    "paragraphs": [
      "鹊桥仙偶，天津轻渡，却笑嫦娥孤皎。",
      "平时五夜似经年，问何事、今宵便晓。",
      "云车将驾，神夫留恋，更吐心期多少。",
      "支机休浪与闲人，莫倚赖、芳心素巧。"
    ],
    "rhythmic": "鹊桥仙"
  },
  {
    "author": "葛胜仲",
    "paragraphs": [
      "浮家重过水晶宫。",
      "五年中。",
      "事何穷。",
      "无恙山溪，鬟影落青铜。",
      "欲向旧游寻旧事，云散彩，水流东。",
      "苔花向我似情锺。",
      "舞霜风。",
      "雪濛濛。",
      "应怪史君，颜鬓便衰翁。",
      "赖是寻芳无素约，端不恨，绿阴重。"
    ],
    "rhythmic": "江城子"
  },
  {
    "author": "葛胜仲",
    "paragraphs": [
      "飞身疑到广寒宫。",
      "玉花中。",
      "兴何穷。",
      "酒贵旗亭，谁是惜青铜。",
      "飘瞥三无真妙绝，银万里，失西东。",
      "草堂红蜡暖歌锺。",
      "卷帘风。",
      "赏空濛。",
      "丰颊修眉，鹤氅拥仙翁。",
      "欲作氍毹花底客，清漏永，禁城重。"
    ],
    "rhythmic": "江城子"
  },
  {
    "author": "葛胜仲",
    "paragraphs": [
      "安石榴花浓绿映。",
      "解愠风轻，乍改朱明令。",
      "衮绣元臣门户盛。",
      "童孙此日悬弧庆。",
      "夜宴华堂添酒兴。",
      "□□除书，远带天香剩。",
      "欲浥苕波供续命。",
      "不须龙护江心镜。"
    ],
    "rhythmic": "蝶恋花"
  },
  {
    "author": "葛胜仲",
    "paragraphs": [
      "晴日乱云收。",
      "人在苹香柳恽洲。",
      "溪上清风楼上醉，飕飕。",
      "共折黄花插满头。",
      "佳客献还酬。",
      "不负山城九日秋。",
      "苕碧下青供酩酊，休休。",
      "楚客当年浪自愁。"
    ],
    "rhythmic": "南乡子"
  },
  {
    "author": "葛胜仲",
    "paragraphs": [
      "拂槛晓云鲜。",
      "销暑楼危竦半天。",
      "曾是携宾当荐九，开筵。",
      "度水萦山奏管弦。",
      "黄菊映华颠。",
      "千骑重来已六年。",
      "楼下东流当日水，依然。",
      "更对周旋旧七贤。"
    ],
    "rhythmic": "南乡子"
  },
  {
    "author": "葛胜仲",
    "paragraphs": [
      "葛山仙隐。",
      "尚有馀膏留旧鼎。",
      "十里梅花。",
      "夹道争看衮绣华。",
      "人间妙丽。",
      "并侍黄扉开国贵。",
      "僻壤孤芳。",
      "羞涩尊前不敢香。"
    ],
    "rhythmic": "减字木兰花"
  },
  {
    "author": "葛胜仲",
    "paragraphs": [
      "倦客身同舟不系，轻帆来访儒仙。",
      "春风元巳艳阳天。",
      "夭桃芳散锦，高柳欲飞绵。",
      "千古海昌佳绝地，双凫暂此留连。",
      "通宵娱客破芳尊。",
      "兰亭修禊事，梓泽醉名园。"
    ],
    "rhythmic": "临江仙"
  },
  {
    "author": "葛胜仲",
    "paragraphs": [
      "宝观岧嶢飞雉堞，登临恍欲升仙。",
      "野桃官柳衬吴天。",
      "春风寒食夜，遗恨在封绵。",
      "闻道东溟才二里，银涛直与天连。",
      "凭谁都卷入芳尊。",
      "赋归欢靖节，消渴解文园。"
    ],
    "rhythmic": "临江仙"
  },
  {
    "author": "葛胜仲",
    "paragraphs": [
      "辛勤场屋。",
      "未遇知音甘陆陆。",
      "诏录遗忠。",
      "一札天书下九重。",
      "鹅城初命。",
      "此去青云应渐近。",
      "解褐恩新。",
      "今岁吾家第四人。"
    ],
    "rhythmic": "减字木兰花"
  },
  {
    "author": "葛胜仲",
    "paragraphs": [
      "杏花零乱。",
      "拟把百觚来判断。",
      "病卧漳滨。",
      "不见枝头闹小春。",
      "吾衰老矣。",
      "一醉花前犹不遂。",
      "情绪厌厌。",
      "虚度韶光又一年。"
    ],
    "rhythmic": "减字木兰花"
  },
  {
    "author": "葛胜仲",
    "paragraphs": [
      "严陵滩畔香醪好。",
      "遮莫东方晓。",
      "春风盎盎如寒肌。",
      "人道霜浓腊月、我还疑。",
      "红炉火热香围坐。",
      "梅蕊迎春破。",
      "一声清唱解人颐。",
      "人道牢愁千斛、我谁知。"
    ],
    "rhythmic": "虞美人"
  },
  {
    "author": "葛胜仲",
    "paragraphs": [
      "玉琯还飞换岁灰。",
      "定山新棹酒船回。",
      "年时梁燕双双在，肯为人愁便不来。",
      "衰意绪，病情怀。",
      "玉山今夜为谁颓。",
      "年时梅蕊垂垂破，肯为人愁便不开。"
    ],
    "rhythmic": "鹧鸪天"
  },
  {
    "author": "葛胜仲",
    "paragraphs": [
      "万卷旧推鸿博，一官且慰蹉跎。",
      "升平楼下赐危科。",
      "曾对顒昂黼坐。",
      "燕颔从来骨贵，鸾栖尚屈才多。",
      "今宵且共入无何。",
      "定远功名幺麽。"
    ],
    "rhythmic": "西江月"
  },
  {
    "author": "葛胜仲",
    "paragraphs": [
      "我爱菊花枝。",
      "浥露偏宜。",
      "旋移佳种一年期。",
      "照眼黄金三径烂，可但东篱。",
      "秋老摘花吹。",
      "敢恨开迟。",
      "只愁一夜便香衰。",
      "待插满头年大也，且泛芳卮。"
    ],
    "rhythmic": "浪淘沙"
  },
  {
    "author": "葛胜仲",
    "paragraphs": [
      "黄菊鲜鲜带露浓。",
      "小园开遍度香风。",
      "自篘玉酝酬秋色，旋洗霜须对晚丛。",
      "香在手，莫匆匆。",
      "寻芳今夜有人同。",
      "黄金委地新收得，莫道山翁到底穷。"
    ],
    "rhythmic": "鹧鸪天"
  },
  {
    "author": "葛胜仲",
    "paragraphs": [
      "采采黄花鹄彩浓。",
      "吹开一夜为霜风。",
      "已邀骚客陶元亮，不用歌妓盛小丛。",
      "秋易老，莫匆匆。",
      "齐山高兴古今同。",
      "欲知此地花多少，一眼金英望不穷。"
    ],
    "rhythmic": "鹧鸪天"
  },
  {
    "author": "葛胜仲",
    "paragraphs": [
      "谈围曾蔽青绫帐。",
      "林下中年敦素尚。",
      "烟波偶趁一帆风，却锁云扃来就养。",
      "自从悟得空无相。",
      "身把虚空来作样。",
      "大千沙界抹为尘，未比无生真寿量。"
    ],
    "rhythmic": "木兰花・玉楼春"
  },
  {
    "author": "葛胜仲",
    "paragraphs": [
      "东皇已有来归耗。",
      "十里青山道。",
      "冻蘖万株梅，一夜妆成，似趁鸣鸡早。",
      "年时清赏曾同到。",
      "先仗游蜂报。",
      "抖擞旧心情，一笑酬春，不羡和羹诏。"
    ],
    "rhythmic": "醉花阴"
  },
  {
    "author": "葛胜仲",
    "paragraphs": [
      "东阁郎官巧写真。",
      "西湖处士妙传神。",
      "嫣然一笑腊前春。",
      "斗好虽无冰骨女，相宜幸是雪髯人。",
      "且烦疏影入清尊。"
    ],
    "rhythmic": "浣溪沙",
    "tags": ["西湖"]
  },
  {
    "author": "葛胜仲",
    "paragraphs": [
      "盘里明珠芡实香。",
      "尊前堆雪脍丝长。",
      "何妨羌管奏伊凉。",
      "翠葆重生无复日，白波不釂有如江。",
      "壁间醉墨任淋浪。"
    ],
    "rhythmic": "浣溪沙"
  },
  {
    "author": "葛胜仲",
    "paragraphs": [
      "二月风光浓似酒，小楼新湿青红。",
      "碧琉璃色映群峰。",
      "更携金凿落，来赏锦薰笼。",
      "调客旧留□月旦，此花清软纤秾。",
      "未饶兰蕙转光风。",
      "赤阑呈雅艳，翠幕护芳丛。"
    ],
    "rhythmic": "临江仙"
  },
  {
    "author": "葛胜仲",
    "paragraphs": [
      "雪壁歌词题尚湿，春风又见轻红。",
      "一枝斜插映头峰。",
      "不辞连夜赏，银烛透纱笼。",
      "白发欺人今老矣，尊前羞见繁秾。",
      "清香尤嫪虎溪风。",
      "海棠须避席，佳种谩蚕丛。"
    ],
    "rhythmic": "临江仙"
  },
  {
    "author": "葛胜仲",
    "paragraphs": [
      "一夜狂风尽海棠。",
      "此花天遣殿群芳。",
      "芝兰百濯见真香。",
      "劝客淋浪灯底韵，恼人魂梦枕边囊。",
      "一枝插不□□□。"
    ],
    "rhythmic": "浣溪沙"
  },
  {
    "author": "葛胜仲",
    "paragraphs": [
      "凉飙破暑，清歌萦坐，缺月稀星庭户。",
      "瓜华草草具杯盘，喜共浥、初筵零露。",
      "天孙东处，牵牛西望，劝汝一杯清醑。",
      "精灵何必待秋通，为一洗、朦胧今古。"
    ],
    "rhythmic": "鹊桥仙"
  },
  {
    "author": "葛胜仲",
    "paragraphs": [
      "槛外奇葩江外种，娇春未减酲红。",
      "画楼晴日敛云峰。",
      "佛香来海岸，蜀锦荐灯笼。",
      "今夜那忧杀风景，酒花来斗妖浓。",
      "江梅冷淡避春风。",
      "明朝来纵赏，应醉绮罗丛。"
    ],
    "rhythmic": "临江仙"
  },
  {
    "author": "葛胜仲",
    "paragraphs": [
      "二月春游须烂漫。",
      "秉烛看花，只为晨曦短。",
      "高举蜡薪通夕看。",
      "红光万丈腾天半。",
      "寄语平时游冶伴。",
      "不负分阴，胜事输今段。",
      "灯火休催归小院。",
      "殷勤更照桃花面。"
    ],
    "rhythmic": "蝶恋花"
  },
  {
    "author": "葛胜仲",
    "paragraphs": [
      "只恐深夜花睡去。",
      "火照红妆，满意留宾住。",
      "凤烛千枝花四顾。",
      "消愁更待寻何处。",
      "汉苑红光非浪语。",
      "栖静亭前，都是珊瑚树。",
      "便请催尊鸣釂鼓。",
      "明朝风恶飘红雨。"
    ],
    "rhythmic": "蝶恋花"
  },
  {
    "author": "葛胜仲",
    "paragraphs": [
      "百紫千红今烂熳。",
      "举烛辉花，莫厌烧令短。",
      "酒里逢花须细看。",
      "人生谁似英雄半。",
      "安得红颜为老伴。",
      "妙舞花前，杨柳夸身段。",
      "已倒玉山回竹院。",
      "清香不断风吹面。"
    ],
    "rhythmic": "蝶恋花"
  },
  {
    "author": "葛胜仲",
    "paragraphs": [
      "已过春分春欲去。",
      "千炬花间，作意留春住。",
      "一曲清歌无误顾。",
      "绕梁馀韵归何处。",
      "尽日劝春春不语。",
      "红气蒸霞，且看桃千树。",
      "才子霏谈更五鼓。",
      "剩看走笔挥风雨。"
    ],
    "rhythmic": "蝶恋花"
  },
  {
    "author": "葛胜仲",
    "paragraphs": [
      "又见菊花新。",
      "色浅香匀。",
      "老人衰病卧漳滨。",
      "虽是无聊仍止酒，幸有嘉宾。",
      "不用怨萧辰。",
      "不似芳春。",
      "请看金蕊照金尊。",
      "今夜花前须醉倒，直到黎明。"
    ],
    "rhythmic": "浪淘沙"
  },
  {
    "author": "葛胜仲",
    "paragraphs": [
      "歌阕斗清新。",
      "檀板初匀。",
      "画堂新筑太湖滨。",
      "好是黄花开应候，聊宴亲宾。",
      "上客即逢辰。",
      "况是青春。",
      "上林开宴锡尧尊。",
      "今夜素娥真解事，偏向人明。"
    ],
    "rhythmic": "浪淘沙",
    "tags": ["太湖"]
  },
  {
    "author": "葛胜仲",
    "paragraphs": [
      "娱老小亭新。",
      "丹垩初匀。",
      "万枝金菊绕溪滨。",
      "折向华堂遮醉眼，聊用娱宾。",
      "红烛夜香辰。",
      "广坐生春。",
      "月波新酿入芳尊。",
      "好向花前拚烂醉，不负承明。"
    ],
    "rhythmic": "浪淘沙"
  },
  {
    "author": "葛胜仲",
    "paragraphs": [
      "秋水莹精神。",
      "靖节先生太逼真。",
      "谈麈生风霏玉屑，津津。",
      "爽气泠然欲侵人。",
      "一座尽生春。",
      "满引琼觞已半醺。",
      "更把黄花寿彭祖，盈盈。",
      "数阕新声又遏云。"
    ],
    "rhythmic": "南乡子"
  },
  {
    "author": "葛胜仲",
    "paragraphs": [
      "灵山法会何曾散。",
      "此地神光满。",
      "丁公潭下百雷霆。",
      "疑是银河挽下、一齐倾。",
      "高桥飞观连云起。",
      "槛外惊湍水。",
      "大矶才过小矶来。",
      "应有天孙灵驭、月中回。"
    ],
    "rhythmic": "虞美人"
  },
  {
    "author": "米友仁",
    "paragraphs": [
      "昨夜扁舟沙外舣，淮山微雨初晴。",
      "断云飞过月还明。",
      "一天风露重，人在玉壶清。",
      "水际不知何许是，遥林□辨微青。",
      "醉迷归梦强□凌。",
      "谁言东去雁，解寄此时情。"
    ],
    "rhythmic": "临江仙"
  },
  {
    "author": "米友仁",
    "paragraphs": [
      "醉倚朱阑一解衣。",
      "碧云迷望眼，断虹低。",
      "近来休说带宽围。",
      "人千里，还是燕双飞。",
      "深院日初迟。",
      "绮窗帘幕静，恨生眉。",
      "不堪虚度是花时。",
      "鸿来速，争解寄相思。"
    ],
    "rhythmic": "小重山"
  },
  {
    "author": "米友仁",
    "paragraphs": [
      "柳塘微雨。",
      "两两飞鸥来复去。",
      "倚遍重阑。",
      "人在碧云山外山。",
      "一春离怨。",
      "日照绮窗长几线。",
      "酒病情魔。",
      "两事春来无奈何。"
    ],
    "rhythmic": "减字木兰花"
  },
  {
    "author": "米友仁",
    "paragraphs": [
      "浩渺湖天，酒浮黄菊携佳侣。",
      "澹烟疏雨。",
      "去鲁方怀土。",
      "倾盖相逢，引满哦奇语。",
      "山围处。",
      "兕觥频举。",
      "不醉君无去。"
    ],
    "rhythmic": "点绛唇"
  },
  {
    "author": "米友仁",
    "paragraphs": [
      "从古荆溪名胜地。",
      "溪光万顷琉璃翠。",
      "极望荷花三十里。",
      "香喷鼻。",
      "我舟日在花间舣。",
      "向晚馀霞收散绮。",
      "遥山抹黛天如水。",
      "满引一尊明月里。",
      "微风起。",
      "萧然真在华胥氏。"
    ],
    "rhythmic": "渔家傲"
  },
  {
    "author": "米友仁",
    "paragraphs": [
      "小舟载酒向平湖。",
      "新凉生晓初。",
      "乱山烟外有还无。",
      "王维真画图。",
      "风遽起，动襟裾。",
      "雨来荷溅珠。",
      "一尊相对喜君俱。",
      "醉归红袖扶。"
    ],
    "rhythmic": "阮郎归"
  },
  {
    "author": "米友仁",
    "paragraphs": [
      "一曲阳关肠断处，临风惨对离尊。",
      "红妆揭调十分斟。",
      "古来多聚散，正似岭头云。",
      "昨夜晴霄千里月，向人无限多情。",
      "娟娟今夜满虚庭。",
      "一帆随浪去，却照画船轻。"
    ],
    "rhythmic": "临江仙"
  },
  {
    "author": "米友仁",
    "paragraphs": [
      "蝶梦初回栩栩。",
      "柳岸几声莺语。",
      "苹末起微风，山外一川烟雨。",
      "凝顾。",
      "凝顾。",
      "人在玉壶深处。"
    ],
    "rhythmic": "宴桃源・如梦令"
  },
  {
    "author": "米友仁",
    "paragraphs": [
      "遇酒词先举，逢山眼暂明。",
      "一川风雨纵留人。",
      "不道此郎归兴、欲兼程。",
      "客久情深□，寻欢恨不能。",
      "绳床顿睡梦纵横。",
      "赖□□□□□、□□□。"
    ],
    "rhythmic": "南歌子"
  },
  {
    "author": "米友仁",
    "paragraphs": [
      "郊外春和宜散步。",
      "百花枝上初凝露。",
      "福地神仙多外府。",
      "藏奇趣。",
      "幽寻历遍溪边路。",
      "薄宦浮家无定处。",
      "萍飘梗泛前人语。",
      "与子未须乡国去。",
      "来同住。",
      "且看群岫烟中雨。"
    ],
    "rhythmic": "渔家傲"
  },
  {
    "author": "米友仁",
    "paragraphs": [
      "九秋气爽，正溪山雨过，茅檐清暇。",
      "篱菊妍英，知是为，佳节重阳开也。",
      "色妙香殊，匀浮瓯面，俗状卑金斝。",
      "歌狂饮俊，满簪还更盈把。",
      "村外草草杯盘，边尘不动，欲买应无价。",
      "端使晴霄风露冷，云卷烟收平野。",
      "向晚婵娟，半轮斜照，想见成清夜。",
      "玉山颓处，要看猗帽如画。"
    ],
    "rhythmic": "念奴娇"
  },
  {
    "author": "米友仁",
    "paragraphs": [
      "宝晋轩窗临望处，山围水绕林萦。",
      "不堪回首到江城。",
      "墙趺围瓦砾，鸥鹭见人惊。",
      "日愿太平归旧里，更无馀事关情。",
      "小营茅舍倚云汀。",
      "四时风月里，还我醉腾腾。"
    ],
    "rhythmic": "临江仙"
  },
  {
    "author": "米友仁",
    "paragraphs": [
      "碧溪风动满文漪。",
      "雨馀山更奇。",
      "淡烟横处柳行低。",
      "鸳鸯来去飞。",
      "人似玉，醉如泥。",
      "一枝随鬓猗。",
      "夷犹双桨月平西。",
      "幽寻归路迷。"
    ],
    "rhythmic": "阮郎归"
  },
  {
    "author": "米友仁",
    "paragraphs": [
      "野外不堪无胜侣，笑谈安得君同。",
      "四时景物一壶中。",
      "醉馀临望处，远岫数重重。",
      "溪上新荷初出水，花房半弄微红。",
      "晓风萧爽韵疏松。",
      "娟娟明月上，人在广寒宫。"
    ],
    "rhythmic": "临江仙"
  },
  {
    "author": "米友仁",
    "paragraphs": [
      "阑干倚处。",
      "戏裁成、彭泽当年奇语。",
      "三径荒凉怀旧里，我欲扁舟归去。",
      "鸟倦知还，寓形宇内，今已年如许。",
      "小窗容膝，要寻情话亲侣。",
      "郭外粗有西畴，故园松菊，日涉方成趣。",
      "流水涓涓千涧上，云绕奇峰无数。",
      "窈窕经丘，风清月了，时看烟中雨。",
      "萧然巾岸，引觞寄傲衡宇。"
    ],
    "rhythmic": "念奴娇"
  },
  {
    "author": "米友仁",
    "paragraphs": [
      "一阳来复群阴往。",
      "吾道从今长。",
      "万事莫关情，月夕风前，依旧须豪放。",
      "卿云舒卷浮青嶂。",
      "从古书珍赏。",
      "满引唱新词，春意看看，又到梅梢上。"
    ],
    "rhythmic": "醉春风"
  },
  {
    "author": "米友仁",
    "paragraphs": [
      "雨过风来午暑清。",
      "榴花红照眼，向人明。",
      "一枝低映宝钗横。",
      "菖蒲酒，玉碗十分斟。",
      "引满听新声。",
      "小轩帘半卷，远山青。",
      "几人闲处见闲情。",
      "醒还醉，为趣妙难名。"
    ],
    "rhythmic": "小重山"
  },
  {
    "author": "米友仁",
    "paragraphs": [
      "结庐人境羡陶潜。",
      "车马不来喧。",
      "胜处自多真趣，飞鸟日相还。",
      "心既远，地仍偏。",
      "见南山。",
      "手持菊颖，山气常佳，欲辨忘言。"
    ],
    "rhythmic": "诉衷情"
  },
  {
    "author": "米友仁",
    "paragraphs": [
      "洞天昼永，正中和时候，凉飙初起。",
      "羽扇纶巾，云流处，水绕山重云委。",
      "好雨新晴，绮霞明丽，全是丹青戏。",
      "豪攘横卷，楚天应解深秘。",
      "留滞。",
      "字学书林，折腰缘为米，无机涉世。",
      "投组归来欣自肆，目仰云霄醒醉。",
      "论少卑之，家声接武，月旦评吾子。",
      "凭高临望，桂轮徒共千里。"
    ],
    "rhythmic": "白雪"
  },
  {
    "author": "曾纡",
    "paragraphs": [
      "片帆暮落，正前村梅蕊，愁人如雪。",
      "东陌西溪长记得，疏影横斜时节。",
      "六出冰姿，玉人微步，笑里轻轻折。",
      "兰房沈醉，暗香曾共私窃。",
      "回头万水千山，一枝重见处，离肠千结。",
      "料想临鸾消瘦损，时把啼红偷浥。",
      "怎得伊来，许多幽恨，共拈青梢说。",
      "如今千里，断魂空对明月。"
    ],
    "rhythmic": "念奴娇"
  },
  {
    "author": "曾纡",
    "paragraphs": [
      "东苑梅繁，豪健放乐，醉倒花前狂客。",
      "靓妆微步，攀条弄粉，凌波遍寻青陌。",
      "暗香堕靥。",
      "更飘近、雾鬟蝉额。",
      "倒金荷、念流光易失，幽姿堪惜。",
      "惜花心、未甘鬓白。",
      "南枝上、又见寻芳消息。",
      "旧游回首，前欢如梦，谁知等闲抛掷。",
      "稠红乱蕊，漫开遍、楚江南北。",
      "独销魂，念谁寄、故园春色。"
    ],
    "rhythmic": "上林春・一落萦"
  },
  {
    "author": "曾纡",
    "paragraphs": [
      "木落山明，暮江碧，楼倚太虚寥廓。",
      "素手飞觞，钗头笑取，金英满浮桑落。",
      "鬓云慢约。",
      "酒红拂破香腮薄。",
      "细细酌。",
      "帘外任教、月转画阑角。",
      "当年快意登临，异乡节物，难禁离索。",
      "故人远、凌波何在，惟有残英共寂寞。",
      "愁到断肠无处著。",
      "寄寒香与，凭渠问讯佳时，弄粉吹花，为谁梳掠。"
    ],
    "rhythmic": "秋霁"
  },
  {
    "author": "曾纡",
    "paragraphs": [
      "江城春晚，正海棠临水，嫣然幽独。",
      "秀色天姿真富贵，何必金盘华屋。",
      "月下无人，雨中有泪，绝艳仍清淑。",
      "丰肌得酒，嫩红微透轻縠。",
      "晓日雾霭林深，佳人春睡思，朦胧初足。",
      "笑出疏篱，端可厌，桃李漫山粗俗。",
      "衔子飞来，鸿鹄何在，千里移西蜀。",
      "明朝酒醒，乱红那忍轻触。"
    ],
    "rhythmic": "念奴娇"
  },
  {
    "author": "曾纡",
    "paragraphs": [
      "相如当日，曾奏凌云赋。",
      "落笔纵横妙风雨。",
      "记扬鞭辇路，同醉金明，穷胜赏，不管重城已暮。",
      "旧游如梦觉，零落朋侪，遗墨淋漓尚如故。",
      "况神洲北望，今已丘墟，伤白璧、久埋黄土。",
      "但空似、灵光岿然存，怅朗月清风，更无玄度。"
    ],
    "rhythmic": "洞仙歌"
  },
  {
    "author": "曾纡",
    "paragraphs": [
      "后院短墙临绿水，春风急管繁弦。",
      "问谁亲按小婵娟。",
      "玉堂真学士，琳馆地行仙。",
      "安得此身来此处，依稀一梦梨园。",
      "江南刺使谩垂涎。",
      "据鞍肠已断，何况到尊前。"
    ],
    "rhythmic": "临江仙"
  },
  {
    "author": "曾纡",
    "paragraphs": [
      "山光冷浸清溪底。",
      "溪光直到柴门里。",
      "卧对白苹洲。",
      "猗眠数钓舟。",
      "溪山无限好。",
      "恨不相逢早。",
      "老病独醒多。",
      "如此良夜何。"
    ],
    "rhythmic": "菩萨蛮"
  },
  {
    "author": "曾纡",
    "paragraphs": [
      "风淅沥。",
      "窗外雪花初积。",
      "梦破小窗人寂寂。",
      "寒威无处敌。",
      "强起饮君涓滴。",
      "清泪醉来沾臆。",
      "歧路即今多拥隔。",
      "弟兄无信息。"
    ],
    "rhythmic": "谒金门"
  },
  {
    "author": "曾纡",
    "paragraphs": [
      "纹漪涨绿。",
      "疏霭连孤鹜。",
      "一年春事，柳飞轻絮，笋添新竹。",
      "寂寞幽花，独殿小园嫩绿。",
      "登临未足。",
      "怅游子、归期促。",
      "他年清梦千里，犹到城阴溪曲。",
      "应有凌波，时为故人凝目。"
    ],
    "rhythmic": "品令"
  },
  {
    "author": "秦湛",
    "paragraphs": ["藕叶清香胜花气。"],
    "rhythmic": "失调名"
  },
  {
    "author": "秦湛",
    "paragraphs": [
      "春透水波明，寒峭花枝瘦。",
      "极目烟中百尺楼，人在楼中否。",
      "四和袅金凫，双陆思纤手。",
      "拟倩东风浣此情，情更浓於酒。"
    ],
    "rhythmic": "卜算子"
  },
  {
    "author": "范周",
    "paragraphs": [
      "美兰堂昼永，晏清暑、晚迎凉。",
      "控水槛风帘，千花竞拥，一朵偏双。",
      "银塘。",
      "尽倾醉眼，讶湘娥、倦倚两霓裳。",
      "依约凝情鉴里，并头宫面高妆。",
      "莲房。",
      "露脸盈盈，无语处、恨何长。",
      "有翡翠怜红，鸳鸯妒影，俱断柔肠。",
      "凄凉。",
      "芰荷暮雨，褪娇红、换紫结秋房。",
      "堪把丹青对写，凤池归去携将。"
    ],
    "rhythmic": "木兰花慢"
  },
  {
    "author": "范周",
    "paragraphs": [
      "夕阳西下，暮霭红隘，香风罗绮。",
      "乘丽景、华灯争放，浓焰烧空连锦砌。",
      "睹皓月、浸严城如画，花影寒笼绛蕊。",
      "渐掩映、芙蓉万顷，迤逦齐开秋水。",
      "太守无限行歌意。",
      "拥麾幢、光动珠翠。",
      "倾万井、歌台舞榭，瞻望朱轮骈鼓吹。",
      "控宝马、耀貔貅千骑。",
      "银烛交光数里。",
      "似乱簇、寒星万点，拥入蓬壶影里。",
      "宴阁多才，环艳粉、瑶簪珠履。",
      "恐看看、丹诏催奉，宸游燕侍。",
      "便趁早、占通宵醉。",
      "缓引笙歌妓。",
      "任画角、吹老寒梅，月落西楼十二。"
    ],
    "rhythmic": "宝鼎现"
  },
  {
    "author": "吴则礼",
    "paragraphs": [
      "怅离阕。",
      "淮南三度梅花发。",
      "梅花发。",
      "片帆西去，落英如雪。",
      "新秦古塞人华发。",
      "一樽别酒君听说。",
      "君听说。",
      "胡笳征雁，陇云沙月。"
    ],
    "rhythmic": "秦楼月・忆秦娥"
  },
  {
    "author": "吴则礼",
    "paragraphs": [
      "凭栏试觅红楼句，听考考、城头暮鼓。",
      "数骑翩翩度孤戍。",
      "尽雕弓白羽。",
      "平生正被儒冠误。",
      "待闲看、将军射虎。",
      "朱槛潇潇过微雨。",
      "送斜阳西去。"
    ],
    "rhythmic": "江楼令"
  },
  {
    "author": "吴则礼",
    "paragraphs": [
      "真香秀色盈盈女。",
      "一笑重阳雨。",
      "不应解怯晚丛寒。",
      "眼底轻罗小扇、且团团。",
      "吴云楚燕浑依旧。",
      "更把金英嗅。",
      "鲜鲜未恨出闺迟。",
      "自许平生孤韵、与秋期。"
    ],
    "rhythmic": "虞美人"
  },
  {
    "author": "吴则礼",
    "paragraphs": [
      "夜寒闲倚西楼月。",
      "消尽江南雪。",
      "东风明日木兰船。",
      "想见阳关声彻、雁连天。",
      "斜斜洲渚溶溶水。",
      "端负青春醉。",
      "平安小字几时回。",
      "空有暗香疏影、陇头梅。"
    ],
    "rhythmic": "虞美人"
  },
  {
    "author": "吴则礼",
    "paragraphs": [
      "从来强作游秦计。",
      "只有貂裘敝。",
      "休论范叔十年寒。",
      "看取星星种种、坐儒冠。",
      "江湖旧日渔竿手。",
      "初把黄花酒。",
      "且凭洛水送归船。",
      "想见淮南秋尽、水如天。"
    ],
    "rhythmic": "虞美人"
  },
  {
    "author": "吴则礼",
    "paragraphs": [
      "乌皮白氎西窗暖。",
      "种种霜毛短。",
      "小春何处有梅花。",
      "想见水边篱落、数枝斜。",
      "殊方他日登楼句。",
      "好在孤吟处。",
      "五年拚落醉魂中。",
      "试觅酒垆陈迹、问黄公。"
    ],
    "rhythmic": "虞美人"
  },
  {
    "author": "吴则礼",
    "paragraphs": [
      "星星素发。",
      "只有鸣笳楼上发。",
      "看舞胡姬。",
      "带得平安探骑归。",
      "故人渐老。",
      "只与虎头论墨妙。",
      "怀抱难开。",
      "快遣披云一笑来。"
    ],
    "rhythmic": "减字木兰花"
  },
  {
    "author": "吴则礼",
    "paragraphs": [
      "梅花未彻。",
      "付与团团沙塞月。",
      "端欲捐书。",
      "去乞君王丈二殳。",
      "貂裘锦帽。",
      "盘马不甘青鬓老。",
      "底事偏奇。",
      "细草平沙看打围。"
    ],
    "rhythmic": "减字木兰花"
  },
  {
    "author": "吴则礼",
    "paragraphs": [
      "河西春晚。",
      "独有柳条来入眼。",
      "塞外斜斜。",
      "不道欺寒红杏花。",
      "边笳初发。",
      "与唤团团沙塞月。",
      "雁响连天。",
      "谁倚城头百尺栏。"
    ],
    "rhythmic": "减字木兰花"
  },
  {
    "author": "向子諲",
    "paragraphs": [
      "扫长空、万里静无云，飞镜上天东。",
      "欲骑鲸与问，一株丹桂，几度秋风。",
      "取水珠宫贝阙，聊为洗尘容。",
      "莫放素娥去，清影方中。",
      "玄魄犹馀半壁，便笙篁万籁，尊俎千峰。",
      "况十分端正，更鼓舞衰翁。",
      "恨人生、时乎不再，未转头、欢事已沈空。",
      "多酌我，岁华好处，浩意无穷。"
    ],
    "rhythmic": "八声甘州"
  },
  {
    "author": "向子諲",
    "paragraphs": [
      "闰馀有何好，一年两中秋。",
      "补天修月人去，千古想风流。",
      "少日南昌幕下，更得洪徐苏李，快意作清游。",
      "送日眺西岭，得月上东楼。",
      "四十载，两人在，总白头。",
      "谁知沧海成陆，萍迹落南州。",
      "忍问神京何在，幸有芗林秋露，芳气袭衣裘。",
      "断送馀生事，惟酒可忘忧。"
    ],
    "rhythmic": "水调歌头"
  },
  {
    "author": "向子諲",
    "paragraphs": [
      "我生六十四，四度闰中秋。",
      "碧天千里如水，明月更如流。",
      "照我洛滨诗伯，携手仙卿廛隐，阆苑与同游。",
      "人醉玉相倚，不肯下琼楼。",
      "芗林老，章江上，几回头。",
      "剩欲控鹤瀛海，聊下越王州。",
      "直入白云深处，细酌仙人九酝，香雾尽侵裘。",
      "共看一笑粲，以写我心忧。"
    ],
    "rhythmic": "水调歌头"
  },
  {
    "author": "向子諲",
    "paragraphs": [
      "飘飘任公子，爽气欲横秋。",
      "向日携诗过我，知不是凡流。",
      "筑室清江西畔，巧占一川佳处，胜士日追游。",
      "邀我出门去，柱月上新楼。",
      "烂银盘，从树杪，出云头。",
      "好是风流从事，同醉入青州。",
      "须信人生如幻，七十古来稀有，销得几狐裘。",
      "谁似芗林老，无喜亦无忧。"
    ],
    "rhythmic": "水调歌头"
  },
  {
    "author": "向子諲",
    "paragraphs": [
      "碧天如水，一洗秋容净。",
      "何处飞来大明镜。",
      "谁道斫却桂，应更光辉，无遗照，泻出山河倒影。",
      "人犹苦馀热，肺腑生尘，移我超然到三境。",
      "问姮娥、缘底事，乃有盈亏，烦玉斧、运风重整。",
      "教夜夜、人世十分圆，待拚却长年，醉了还醒。"
    ],
    "rhythmic": "洞仙歌"
  },
  {
    "author": "向子諲",
    "paragraphs": [
      "雁阵横空，江枫战、几番风雨。",
      "天有意、作新秋令，欲鏖残暑。",
      "篱菊岩花俱秀发，清氛不断来窗户。",
      "共欢然、一醉得黄香，仍叔度。",
      "尊前事，尘中去。",
      "拈花问，无人语。",
      "芗林顾灵照，笑抚庭树。",
      "试举似虎头城太守，想应会得玄玄处。",
      "老我来、懒更作渊明，闲情赋。"
    ],
    "rhythmic": "满江红"
  },
  {
    "author": "向子諲",
    "paragraphs": [
      "淮阳堂上曾相对。",
      "笑把姚黄醉。",
      "十年离乱有深忧。",
      "白发萧萧同见、渚江秋。",
      "履声细听知何处。",
      "欲上星辰去。",
      "清寒初溢暮云收。",
      "更看碧天如水、月如流。"
    ],
    "rhythmic": "虞美人"
  },
  {
    "author": "向子諲",
    "paragraphs": [
      "银山堆里庐山对。",
      "舟子愁如醉。",
      "笑看五老了无忧。",
      "大觉胸中云梦、气横秋。",
      "若人到得归元处。",
      "空一齐销去。",
      "直须闻见泯然收。",
      "始知大江东注、不曾流。"
    ],
    "rhythmic": "虞美人",
    "tags": ["庐山"]
  },
  {
    "author": "向子諲",
    "paragraphs": [
      "澄江霁月清无对。",
      "鲁酒何须醉。",
      "人怜贫病不堪忧。",
      "谁识此心如月、正含秋。",
      "再三涝漉方知处。",
      "试向波心去。",
      "迢迢空劫勿能收。",
      "谩道从来天地、与同流。"
    ],
    "rhythmic": "虞美人"
  },
  {
    "author": "向子諲",
    "paragraphs": [
      "江头苦被梅花恼。",
      "一夜霜须老。",
      "谁将冰玉比精神。",
      "除是凌风却月、见天真。",
      "情高意远仍多思。",
      "只有人相似。",
      "满城桃李不能春。",
      "独向雪花深处、露花身。"
    ],
    "rhythmic": "虞美人"
  },
  {
    "author": "向子諲",
    "paragraphs": [
      "推上百花如锦绣。",
      "水满池塘，更作溅溅溜。",
      "断送风光惟有酒。",
      "苦吟不怕因诗瘦。",
      "寻壑经丘长是久。",
      "晚晚归来，稚子柴门候。",
      "万事付之醒梦后。",
      "眉头不为闲愁皱。"
    ],
    "rhythmic": "蝶恋花"
  },
  {
    "author": "向子諲",
    "paragraphs": [
      "岩桂秋风南埭路。",
      "墙外行人，十里香随步。",
      "此是芗林游戏处。",
      "谁知不向根尘住。",
      "今日对花非浪语。",
      "忆昨明光，早辱君王顾。",
      "生怕青蝇轻点污。",
      "思鲈何似思花去。"
    ],
    "rhythmic": "蝶恋花"
  },
  {
    "author": "向子諲",
    "paragraphs": [
      "戏彩堂深翠幕张。",
      "南飔特地作微凉。",
      "葵花向日枝枝似，萱草忘忧日日长。",
      "门有庆，福无疆。",
      "老人星与酒生光。",
      "殷勤更假天吴手，倾泻西江入寿觞。"
    ],
    "rhythmic": "鹧鸪天"
  },
  {
    "author": "向子諲",
    "paragraphs": [
      "召埭初逢两妙年。",
      "遥林玉树倚风前。",
      "疏梅影里春同醉，红芰香中月一船。",
      "长怅恨，短因缘。",
      "空馀蝴蝶梦相连。",
      "谁知瘴雨蛮烟地，重上襄王玳瑁筵。"
    ],
    "rhythmic": "鹧鸪天"
  },
  {
    "author": "向子諲",
    "paragraphs": [
      "两个鸳鸯波上来。",
      "一ь杨柳掌中回。",
      "已愁共雪因风去，更着繁弦急管催。",
      "含浅笑，劝深杯。",
      "桃花气暖眼边开。",
      "司空常见风流惯，输与山翁醉玉摧。"
    ],
    "rhythmic": "鹧鸪天"
  },
  {
    "author": "向子諲",
    "paragraphs": [
      "露下风前处处幽。",
      "官黄如染翠如流。",
      "谁将天上蟾宫树，散作人间水国秋。",
      "香郁郁，思悠悠。",
      "几年梦魂绕江头。",
      "今朝得到芗林醉，白发相看万事休。"
    ],
    "rhythmic": "鹧鸪天"
  },
  {
    "author": "向子諲",
    "paragraphs": [
      "莫问清江与洛阳。",
      "山林总是一般香。",
      "两家地占西南胜，可是前人例姓杨。",
      "石作枕，醉为乡。",
      "藕花菱角满池塘。",
      "虽无中岛霓裳奏，独鹤随人意自长。"
    ],
    "rhythmic": "鹧鸪天"
  },
  {
    "author": "向子諲",
    "paragraphs": [
      "紫禁烟花一万重。",
      "鳌山宫阙倚晴空。",
      "玉皇端拱彤云上，人物嬉游陆海中。",
      "星转斗，驾回龙。",
      "五侯池馆醉春风。",
      "而今白发三千丈，愁对寒灯数点红。"
    ],
    "rhythmic": "鹧鸪天"
  },
  {
    "author": "向子諲",
    "paragraphs": [
      "只有梅花似玉容。",
      "云窗月户几尊同。",
      "见来怨眼明秋水，欲去愁眉淡远峰。",
      "山万叠，水千重。",
      "一双蝴蝶梦能通。",
      "都将泪作黄梅雨，尽把情为柳絮风。"
    ],
    "rhythmic": "鹧鸪天"
  },
  {
    "author": "向子諲",
    "paragraphs": [
      "玉篆题名在九天。",
      "而今且作地行仙。",
      "挂冠神武归休后，同醉芗林是几年。",
      "龟游泳，鹤蹁迁。",
      "疏梅修竹两清妍。",
      "欲知福寿都多少，阁皂清江可比肩。"
    ],
    "rhythmic": "鹧鸪天"
  },
  {
    "author": "向子諲",
    "paragraphs": [
      "江北江南雪未消。",
      "此花独步百花饶。",
      "青枝可爱难为杏，绿叶初无不是桃。",
      "多态度，足风标。",
      "蕊珠仙子醉红潮。",
      "绝怜竹外横斜处，似与芗林慰寂寥。"
    ],
    "rhythmic": "鹧鸪天"
  },
  {
    "author": "向子諲",
    "paragraphs": [
      "驾月新成碧玉梁。",
      "青天万里泻银潢。",
      "广寒宫里无双树，无热池边不尽香。",
      "承露液，酿秋光。",
      "直须一举累千觞。",
      "不知世路风波恶，何似芗林气味长。"
    ],
    "rhythmic": "鹧鸪天"
  },
  {
    "author": "向子諲",
    "paragraphs": [
      "明月光中与客期。",
      "一年秋半两圆时。",
      "姮娥得意为长计，织女欢盟可恨迟。",
      "瞻玉兔，倒琼彝。",
      "追怀往事记新词。",
      "浩歌直入沧浪去，醉里归来凝不知。"
    ],
    "rhythmic": "鹧鸪天"
  },
  {
    "author": "向子諲",
    "paragraphs": [
      "赣上人人说故侯。",
      "从来文采更风流。",
      "题诗谩道三千首，别酒须拚一百筹。",
      "乘画鹢，衣轻裘。",
      "又将春色过荆州。",
      "合江绕岸垂杨柳，总学歌眉叶叶愁。"
    ],
    "rhythmic": "鹧鸪天"
  },
  {
    "author": "向子諲",
    "paragraphs": [
      "青松翠篠。",
      "一夜猗倾如醉倒。",
      "残腊能佳。",
      "落尽梅花见雪花。",
      "诗崖酒岛。",
      "何日登临同笑傲。",
      "未老还家。",
      "饱历年华有鬓华。"
    ],
    "rhythmic": "减字木兰花"
  },
  {
    "author": "向子諲",
    "paragraphs": [
      "斜红翠叠。",
      "何许花神来献瑞。",
      "粲粲裳衣。",
      "割得天孙锦一机。",
      "真香妙质。",
      "不耐世间风与日。",
      "着意遮围。",
      "莫放春光造次归。"
    ],
    "rhythmic": "减字木兰花"
  },
  {
    "author": "向子諲",
    "paragraphs": [
      "江南江北雪漫漫。",
      "遥知易水寒。",
      "同云深处望三关。",
      "断肠山又山。",
      "天可老，海能翻。",
      "消除此恨难。",
      "频闻遣使问平安。",
      "几时鸾辂还。"
    ],
    "rhythmic": "阮郎归"
  },
  {
    "author": "向子諲",
    "paragraphs": [
      "芳菲歇。",
      "故园目断伤心切。",
      "伤心切。",
      "无边烟水，无穷山色。",
      "可堪更近乾龙节。",
      "眼中泪尽空啼血。",
      "空啼血。",
      "子规声外，晓风残月。"
    ],
    "rhythmic": "秦楼月・忆秦娥"
  },
  {
    "author": "向子諲",
    "paragraphs": [
      "去年同醉，酴醿花下，健笔赋新词。",
      "今年君去，酴醿欲破，谁与醉为期。",
      "旧曲重歌倾别酒，风露泣花枝。",
      "章水能长湘水远，流不尽、两相思。"
    ],
    "rhythmic": "少年游"
  },
  {
    "author": "向子諲",
    "paragraphs": [
      "风响蕉林似雨，烛生粉艳如花。",
      "客星乘兴泛仙槎。",
      "误到支机石下。",
      "欢喜地中取醉，温柔乡里为家。",
      "暖红香雾闹春华。",
      "不道风波可怕。"
    ],
    "rhythmic": "西江月"
  },
  {
    "author": "向子諲",
    "paragraphs": [
      "见处莫教认著，无心慎勿沈空。",
      "本无背面与初终。",
      "说了还同说梦。",
      "欲识芗林居士，真成渔父家风。",
      "收丝垂钓月明中。",
      "总是神通妙用。"
    ],
    "rhythmic": "西江月"
  },
  {
    "author": "向子諲",
    "paragraphs": [
      "得意穿云度水，及时斫玉分金。",
      "兹游了却未来心。",
      "怪我归迟一任。",
      "居士何如学士，翰林休笑芗林。",
      "个中真味少知音。",
      "不是清狂太甚。"
    ],
    "rhythmic": "西江月"
  },
  {
    "author": "向子諲",
    "paragraphs": [
      "五柳坊中烟绿，百花洲上云红。",
      "萧萧白发两衰翁。",
      "不与时人同梦。",
      "抛掷麟符虎节，徜徉江月林风。",
      "世间万事转头空。",
      "个里如如不动。"
    ],
    "rhythmic": "西江月"
  },
  {
    "author": "向子諲",
    "paragraphs": [
      "红退小园桃杏，绿生芳草池塘。",
      "谁教芍药殿春光。",
      "不似酴醿官样。",
      "翠盖更蒙珠幰，薰炉剩熨沈香。",
      "娟娟风露满衣赏。",
      "独步瑶台月上。"
    ],
    "rhythmic": "西江月"
  },
  {
    "author": "向子諲",
    "paragraphs": [
      "几见芙蓉并蒂，忽生三秀灵芝。",
      "千年老树出孙枝。",
      "岩桂秋来满地。",
      "白鹤云间翔舞，绿龟叶上游戏。",
      "齐眉偕老更何疑。",
      "个里自非尘世。"
    ],
    "rhythmic": "西江月"
  },
  {
    "author": "向子諲",
    "paragraphs": [
      "梅与雪争姝。",
      "试问春风管得无。",
      "除却个人多样态，谁如。",
      "细把冰姿比玉肤。",
      "一曲倒金壶。",
      "既醉仍烦翠袖扶。",
      "同向凌风台上看，何如。",
      "且与芗林作画图。"
    ],
    "rhythmic": "南乡子"
  },
  {
    "author": "向子諲",
    "paragraphs": [
      "绿玉丛中紫玉条。",
      "幽花疏淡更香饶。",
      "不将朱粉污高标。",
      "空谷佳人宜结伴，贵游公子不能招。",
      "小窗相对诵离骚。"
    ],
    "rhythmic": "浣溪沙"
  },
  {
    "author": "向子諲",
    "paragraphs": [
      "乐在烟波钓是闲。",
      "草堂松桂已胜攀。",
      "梢梢新月几回弯。",
      "一碧太湖三万顷，屹然相对洞庭山。",
      "况风浪起且须还。"
    ],
    "rhythmic": "浣溪沙",
    "tags": ["太湖", "洞庭湖"]
  },
  {
    "author": "向子諲",
    "paragraphs": [
      "进步须於百尺竿。",
      "二边休立莫中安。",
      "要知玄露没多般。",
      "花影镜中拈不起，蟾光空里撮应难。",
      "道人无事更参看。"
    ],
    "rhythmic": "浣溪沙"
  },
  {
    "author": "向子諲",
    "paragraphs": [
      "爆竹声中一岁除。",
      "东风送暖入屠苏。",
      "瞳瞳晓色上林庐。",
      "老去怕看新历日，退归拟学旧桃符。",
      "青春不染白髭须。"
    ],
    "rhythmic": "浣溪沙"
  },
  {
    "author": "向子諲",
    "paragraphs": [
      "醉里惊从月窟来。",
      "睡馀如梦蕊宫回。",
      "碧云时度小崔嵬。",
      "疑是海山怜我老，不论时节遣花开。",
      "从今休数返魂梅。"
    ],
    "rhythmic": "浣溪沙"
  },
  {
    "author": "向子諲",
    "paragraphs": [
      "星斗昭回自一天。",
      "疏梅池畔斗清妍。",
      "蟠桃正熟藕如船。",
      "叶上灵龟来瑞世，林间白鹤舞胎仙。",
      "春秋不记几千年。"
    ],
    "rhythmic": "浣溪沙"
  },
  {
    "author": "向子諲",
    "paragraphs": [
      "瑞气氤氲拂水来。",
      "金幢玉节下瑶台。",
      "江梅岩桂一时开。",
      "不尽秋香凝燕寝，无边春色入尊罍。",
      "临风嗅蕊共裴回。"
    ],
    "rhythmic": "浣溪沙"
  },
  {
    "author": "向子諲",
    "paragraphs": [
      "绿绕红围宋玉墙。",
      "幽兰林下正芬芳。",
      "桃花气暖玉生香。",
      "谁道广平心似铁，艳妆高韵两难忘。",
      "苏州老矣不能狂。"
    ],
    "rhythmic": "浣溪沙"
  },
  {
    "author": "向子諲",
    "paragraphs": [
      "霭霭停云覆短墙。",
      "夭夭临水自然芳。",
      "猗猗无处着清香。",
      "珍重蓦山溪句好，尊前频举不相忘。",
      "濠梁梦蝶尽春狂。"
    ],
    "rhythmic": "浣溪沙"
  },
  {
    "author": "向子諲",
    "paragraphs": [
      "南国风烟深更深。",
      "清江相结是庐陵。",
      "甘棠两地绿成阴。",
      "九日黄花兄弟会，中秋明月故人心。",
      "悲欢离合古犹今。"
    ],
    "rhythmic": "浣溪沙"
  },
  {
    "author": "向子諲",
    "paragraphs": [
      "樽俎风流意气倾。",
      "一杯相属忍催行。",
      "离歌更作断肠声。",
      "衮衮大江前后浪，娟娟明月短长亭。",
      "水程山驿总关情。"
    ],
    "rhythmic": "浣溪沙"
  },
  {
    "author": "向子諲",
    "paragraphs": [
      "我爱木中犀，不是凡花数。",
      "清似水沈香，色染蔷薇露。",
      "芗林月冷时，玉笋云深处。",
      "归梦托秋风，夜夜江头路。"
    ],
    "rhythmic": "生查子"
  },
  {
    "author": "向子諲",
    "paragraphs": [
      "月姊倚秋风，香度青林杪。",
      "吹堕酒杯中，笑靥撩人小。",
      "芗林万事休，独此情未了。",
      "醉里又题诗，不觉花前老。"
    ],
    "rhythmic": "生查子"
  },
  {
    "author": "向子諲",
    "paragraphs": [
      "新月低垂帘额，小梅半出檐牙。",
      "高堂开燕静无哗。",
      "麟孙凤女，学语正咿呀。",
      "宝鼎剩熏沈水，琼彝烂醉流霞。",
      "芗林同老此生涯。",
      "一川风露，总道是仙家。"
    ],
    "rhythmic": "临江仙"
  },
  {
    "author": "向子諲",
    "paragraphs": [
      "山围水绕高唐路。",
      "恨密云、不下阳台雨。",
      "雾阁云窗，风亭月户。",
      "分明携手同行处。",
      "而今不见生尘步。",
      "但长江、无语东流去。",
      "满地落花，漫天飞絮。",
      "谁知总是离愁做。"
    ],
    "rhythmic": "七娘子",
    "tags": ["长江"]
  },
  {
    "author": "向子諲",
    "paragraphs": [
      "维摩住处。",
      "竟日缤纷花似雨。",
      "更有难忘。",
      "十里清芬扑鼻香。",
      "当年疏傅。",
      "借问赐金那用许。",
      "何似归艎。",
      "宝墨光芒万丈长。"
    ],
    "rhythmic": "减字木兰花"
  },
  {
    "author": "向子諲",
    "paragraphs": [
      "年年岩桂。",
      "恰恰中秋供我醉。",
      "今日重阳。",
      "百树犹无一树香。",
      "且倾白酒。",
      "赖有茱萸枝在手。",
      "可是清甘。",
      "绕遍东篱摘未堪。"
    ],
    "rhythmic": "减字木兰花"
  },
  {
    "author": "向子諲",
    "paragraphs": [
      "幽花无外。",
      "心与芗林会。",
      "绿发相看今老矣。",
      "不作浅俗气味。",
      "露叶薿薿生光。",
      "风梢泛泛飘香。",
      "称意中秋开了，馀情犹及重阳。"
    ],
    "rhythmic": "清平乐"
  },
  {
    "author": "向子諲",
    "paragraphs": [
      "吴头楚尾。",
      "踏破芒鞋底。",
      "万壑千岩秋色里。",
      "不耐恼人风味。",
      "而今我老芗林。",
      "世间百不关心。",
      "独喜爱香韩寿，能来同醉花阴。"
    ],
    "rhythmic": "清平乐"
  },
  {
    "author": "向子諲",
    "paragraphs": [
      "薄情风雨。",
      "断送花何许。",
      "一夜清香无觅处。",
      "却返云窗月户。",
      "醉乡曲米为春。",
      "荆州富贵中人。",
      "肯入芗林净社，玉山屡倒芳茵。"
    ],
    "rhythmic": "清平乐"
  },
  {
    "author": "向子諲",
    "paragraphs": [
      "银钩虿尾。",
      "一似锺繇字。",
      "吏部文章麟角起。",
      "自是惊人瑞世。",
      "西垣准拟挥毫。",
      "不须苦续离骚。",
      "政看翻阶红药，无忘丛桂香醪。"
    ],
    "rhythmic": "清平乐"
  },
  {
    "author": "向子諲",
    "paragraphs": [
      "人间尘外。",
      "一种寒香蕊。",
      "疑是月娥天上醉。",
      "戏把黄云挼碎。",
      "使君坐啸清江。",
      "腾芳飞誉无双。",
      "兴寄小山丛桂，诗成棐几明窗。"
    ],
    "rhythmic": "清平乐"
  },
  {
    "author": "向子諲",
    "paragraphs": [
      "芗林春色。",
      "杯面云腴白。",
      "醉里不知天地窄。",
      "真是人间欢伯。",
      "风流玉友争妍。",
      "酪奴可与忘年。",
      "空诵少陵佳句，饮中谁与俱仙。"
    ],
    "rhythmic": "清平乐"
  },
  {
    "author": "向子諲",
    "paragraphs": [
      "小窗前，疏影下。",
      "鸾镜弄妆初罢。",
      "梅似雪，雪如人。",
      "都无一点尘。",
      "暮江寒，人响绝。",
      "更着朦胧微月。",
      "山似玉，玉如君。",
      "相看一笑温。"
    ],
    "rhythmic": "更漏子"
  },
  {
    "author": "向子諲",
    "paragraphs": [
      "绿水青山，一轮明月林梢过。",
      "有谁同坐。",
      "妙德毗卢我。",
      "石女高歌，古调无人和。",
      "还知麽。",
      "更没别个。",
      "且莫分疏破。"
    ],
    "rhythmic": "点绛唇"
  },
  {
    "author": "向子諲",
    "paragraphs": [
      "此夜中秋，不向光影门前过。",
      "披衣得坐。",
      "无佛众生我。",
      "没鼓打皮，借问今几和。",
      "还知麽。",
      "就中两个。",
      "鼻孔谁穿破。"
    ],
    "rhythmic": "点绛唇"
  },
  {
    "author": "向子諲",
    "paragraphs": [
      "不昧本来，太虚明月流辉过。",
      "令行独坐。",
      "高下都由我。",
      "玉轸无弦，谁对秋风和。",
      "还知麽。",
      "老庞一个。",
      "识得机关破。"
    ],
    "rhythmic": "点绛唇"
  },
  {
    "author": "向子諲",
    "paragraphs": [
      "折脚铛中，二时粥饭随缘过。",
      "东行西坐。",
      "不识而今我。",
      "坏尽田园，终日且婆和。",
      "还知麽。",
      "锥也无个。",
      "肘露衣衫破。"
    ],
    "rhythmic": "点绛唇"
  },
  {
    "author": "向子諲",
    "paragraphs": [
      "不挂一裘，世间万事如风过。",
      "忘缘兀坐。",
      "皮袋非真我。",
      "随色摩尼，朱碧如何和。",
      "还知麽。",
      "从来只个。",
      "千古扑不破。"
    ],
    "rhythmic": "点绛唇"
  },
  {
    "author": "向子諲",
    "paragraphs": [
      "荆棘林中，浪夸好手曾穿过。",
      "不起於坐。",
      "畐塞虚空我。",
      "问路台山，婆子随声和。",
      "还知麽。",
      "石桥老个。",
      "些子平窥破。"
    ],
    "rhythmic": "点绛唇"
  },
  {
    "author": "向子諲",
    "paragraphs": [
      "春浪桃花，禹门三尺平跳过。",
      "死生不坐。",
      "变化须归我。",
      "山起南云，白雨声相和。",
      "还知麽。",
      "点点真个。",
      "块土何曾破。"
    ],
    "rhythmic": "点绛唇"
  },
  {
    "author": "向子諲",
    "paragraphs": [
      "脱落皮肤，故人南岳峰前过。",
      "只知闲坐。",
      "千圣难窥我。",
      "明月澄潭，谁唱复谁和。",
      "还知麽。",
      "锦鳞没个。",
      "莫触清光破。"
    ],
    "rhythmic": "点绛唇",
    "tags": ["衡山"]
  },
  {
    "author": "向子諲",
    "paragraphs": [
      "绿水池塘，笑看野鸭双飞过。",
      "正当呆坐。",
      "纫鼻须还我。",
      "尽日张弓，许久无人和。",
      "还知麽。",
      "难得全个。",
      "不免须明破。"
    ],
    "rhythmic": "点绛唇"
  },
  {
    "author": "向子諲",
    "paragraphs": [
      "冰雪肌肤，靓妆喜作梅花面。",
      "寄情高远。",
      "不与凡尘染。",
      "玉立峰前，闲把经珠转。",
      "秋风便。",
      "雾收云卷。",
      "水月光中见。"
    ],
    "rhythmic": "点绛唇"
  },
  {
    "author": "向子諲",
    "paragraphs": [
      "无热池南，岁寒亭上开新宴。",
      "青山芳甸。",
      "尽入真如观。",
      "举酒高歌，人在秋天半。",
      "晴空远。",
      "巷江影乱。",
      "何处飞来雁。"
    ],
    "rhythmic": "点绛唇"
  },
  {
    "author": "向子諲",
    "paragraphs": [
      "病卧秋风，懒寻杯酒追欢宴。",
      "梦游都甸。",
      "不改当年观。",
      "故旧雕零，天下今无半。",
      "烟尘远。",
      "泪珠零乱。",
      "怕问随阳雁。"
    ],
    "rhythmic": "点绛唇"
  },
  {
    "author": "向子諲",
    "paragraphs": [
      "今日重阳，强挼青蕊聊开宴。",
      "我家几甸。",
      "试上连辉观。",
      "忆着酺池，古塔烟霄半。",
      "愁心远。",
      "情随云乱。",
      "肠断江城雁。"
    ],
    "rhythmic": "点绛唇"
  },
  {
    "author": "向子諲",
    "paragraphs": [
      "莫问重阳，黄花满地须游宴。",
      "休论夷甸。",
      "且作江山观。",
      "百岁光阴，屈指今过半。",
      "霜天晚。",
      "眼昏花乱。",
      "不见书空雁。"
    ],
    "rhythmic": "点绛唇"
  },
  {
    "author": "向子諲",
    "paragraphs": [
      "春蕙秋兰，断崖空谷终难近。",
      "何如逸韵。",
      "十里香成阵。",
      "倾盖论交，白首情无尽。",
      "因君问。",
      "新声玉振。",
      "更觉花清润。"
    ],
    "rhythmic": "点绛唇"
  },
  {
    "author": "向子諲",
    "paragraphs": [
      "璧月光辉，万山不隔蟾宫树。",
      "金风玉露。",
      "水国秋无数。",
      "老子情锺，欲向香中住。",
      "君王许。",
      "龙鸾飞舞。",
      "送到归休处。"
    ],
    "rhythmic": "点绛唇"
  },
  {
    "author": "向子諲",
    "paragraphs": [
      "明月山头，古香吹堕青林底。",
      "世情无味。",
      "伴我千岩里。",
      "诗老风流，也向花留意。",
      "歌新拟。",
      "调高难比。",
      "半坐分君醉。"
    ],
    "rhythmic": "点绛唇"
  },
  {
    "author": "向子諲",
    "paragraphs": [
      "霜须七十期同老，云水之乡。",
      "总挂冠裳。",
      "闲里光阴一倍长。",
      "况逢菊靥篱边笑，风露中香。",
      "报答秋光。",
      "自有仙人九酝觞。"
    ],
    "rhythmic": "采桑子"
  },
  {
    "author": "向子諲",
    "paragraphs": [
      "春风吹断前山雨。",
      "行云归去。",
      "暂来须信本无心，回首了无寻处。",
      "欲问个中玄路。",
      "阿谁能语。",
      "澄江霁月却深知，把此意、都分付。"
    ],
    "rhythmic": "一落索"
  },
  {
    "author": "向子諲",
    "paragraphs": [
      "欲问芗林秋露。",
      "来自广寒深处。",
      "海上说蔷薇，何似桂华风度。",
      "高古。",
      "高古。",
      "不著世间尘污。"
    ],
    "rhythmic": "如梦令"
  },
  {
    "author": "向子諲",
    "paragraphs": [
      "谁识芗林秋露。",
      "胜却诸天花雨。",
      "休更觅曹溪，自有个中玄路。",
      "参取。",
      "参取。",
      "滴滴要知落处。"
    ],
    "rhythmic": "如梦令"
  },
  {
    "author": "向子諲",
    "paragraphs": [
      "临镜笑春风，生怕梅花妒。",
      "疑是西湖处士家，疏影横斜处。",
      "江静竹娟娟，绿绕青无数。",
      "独许幽人子细看，全胜墙东路。"
    ],
    "rhythmic": "卜算子",
    "tags": ["西湖"]
  },
  {
    "author": "向子諲",
    "paragraphs": [
      "雨意挟风回，月色兼天静。",
      "心与秋空一样清，万象森如影。",
      "何处一声钟，令我发深省。",
      "独立沧浪忘却归，不觉霜华冷。"
    ],
    "rhythmic": "卜算子"
  },
  {
    "author": "向子諲",
    "paragraphs": [
      "时菊碎榛丛，地僻柴门静。",
      "谁道村中好客稀，明月和清影。",
      "天地一蘧庐，梦事慵思省。",
      "若个知余懒是真，心已如灰冷。"
    ],
    "rhythmic": "卜算子"
  },
  {
    "author": "向子諲",
    "paragraphs": [
      "胶胶扰扰中，本体元来静。",
      "一段澄明绝点埃，世事如泡影。",
      "歇即是菩提，此语须三省。",
      "古道无人著脚行，禾黍秋风冷。"
    ],
    "rhythmic": "卜算子"
  },
  {
    "author": "刘望之",
    "paragraphs": [
      "劝子一杯酒，清泪不须流。",
      "人间千古，俯仰如梦说扬州。",
      "何况楚王台畔，为雨为云无限，人事付轻沤。",
      "聚散随来去，天地有虚舟。",
      "谪仙人，解金龟，换美酒。",
      "载与君游，流水曲觞且赓酬。",
      "麾盖飞迎过霭，江滨响振歌喉，拚醉又何求。",
      "三万六千日，日日此优游。"
    ],
    "rhythmic": "水调歌头"
  },
  {
    "author": "法常",
    "paragraphs": [
      "此事楞严常露布。",
      "梅华雪月交光处。",
      "一笑寥寥空万古。",
      "风瓯语。",
      "迥然银汉横天宇。",
      "蝶梦南华方栩栩。",
      "斑斑谁跨丰干虎。",
      "而今忘却来时路。",
      "江山暮。",
      "天涯目送鸿飞去。"
    ],
    "rhythmic": "渔父词・渔父"
  },
  {
    "author": "陆淞",
    "paragraphs": [
      "黄橙紫蟹，映金壶潋滟，新醅浮绿。",
      "共赏西楼今夜月，极目云无一粟。",
      "挥麈高谈，倚栏长啸，下视鳞鳞屋。",
      "轰然何处，瑞龙声喷蕲竹。",
      "何况露白风清，银河澈汉，仿佛如悬瀑。",
      "此景古今如有价，岂惜明珠千斛。",
      "灏气盈襟，冷风入袖，只欲骑鸿鹄。",
      "广寒宫殿，看人颜似冰玉。"
    ],
    "rhythmic": "念奴娇"
  },
  {
    "author": "陆淞",
    "paragraphs": [
      "脸霞红印枕。",
      "睡觉来、冠儿还是不整。",
      "屏间麝煤冷。",
      "但眉峰压翠，泪珠弹粉。",
      "堂深昼永。",
      "燕交飞、风帘露井。",
      "恨无人，与说相思，近日带围宽尽。",
      "重省。",
      "残灯朱幌，淡月纱窗，那时风景。",
      "阳台路迥。",
      "云雨梦，便无准。",
      "待归来，先指花梢教看，却把心期细问。",
      "问因循、过了青春，怎生意稳。"
    ],
    "rhythmic": "瑞鹤仙",
    "tags": ["宋词三百首"]
  },
  {
    "author": "卓世清",
    "paragraphs": [
      "流水一湾西。",
      "晚坐孤亭静。",
      "不见高人跨鹤归，风竹摇清影。",
      "往古与来今，休用重重省。",
      "十里梅花雪正晴，月挂遥山冷。"
    ],
    "rhythmic": "卜算子"
  },
  {
    "author": "李结",
    "paragraphs": [
      "花圃萦回曲径通。",
      "小亭风卷绣帘重。",
      "秋千闲倚画桥东。",
      "双蝶舞馀红便旋，交莺啼处绿葱珑。",
      "远山眉黛晚来浓。"
    ],
    "rhythmic": "浣溪沙"
  },
  {
    "author": "李结",
    "paragraphs": ["若将花卉论行藏。", "盍在凌烟阁上。"],
    "rhythmic": "西江月"
  },
  {
    "author": "向滈",
    "paragraphs": [
      "短棹舣湍石，华月满汀洲。",
      "应知孤客无寐，特地照离忧。",
      "谁念姮娥单枕，寂寞广寒宫殿，亦自□□□。",
      "□□□□□，□□□□□。",
      "□怜我，尘满袖，雪盈头。",
      "两乡千里萦恨，何事不归休。",
      "遥想闺中今夜，夜久寒生玉臂，犹自倚高楼。",
      "别泪入湘水，归梦绕鄜州。"
    ],
    "rhythmic": "水调歌头"
  },
  {
    "author": "向",
    "paragraphs": [
      "霜威凄紧，政悲风摇落，千山群木。",
      "十里清香方盛赏，岩桂娇黄姹绿。",
      "九畹衰丛，东篱落蕊，到此成粗俗。",
      "孤标高远，淡然还媚幽独。",
      "憔悴诗老多情，问佳人底事，幽居空谷。",
      "日暮天寒垂翠袖，愁倚萧萧修竹。",
      "林下神情，月边风露，不向雕栏曲。",
      "殷勤惟有，篆烟留得馀馥。"
    ],
    "rhythmic": "念奴娇"
  },
  {
    "author": "向",
    "paragraphs": [
      "玉粉匀梅，曲尘浮柳，画檐迟日融融。",
      "金猊喷麝，庭户转香风。",
      "好是闲居戏彩，寿觞举、和满春容。",
      "须知道，闺门孕秀，佳气在帘栊。",
      "无穷。",
      "观盛事，年年此会，拚醉金锺。",
      "又何须、西池高宴仙宫。",
      "尽把乔松□寿，兼大国、秦虢重封。",
      "那堪更，门阑多喜，女婿近乘龙。"
    ],
    "rhythmic": "满庭芳"
  },
  {
    "author": "向",
    "paragraphs": [
      "别时抆泪花无语。",
      "但一味、教郎住。",
      "此日扁舟游远浦。",
      "雨晴云树。",
      "月斜烟树。",
      "目断家何许。",
      "红笺不寄相思句。",
      "人在潇湘雁回处。",
      "屈指归期秋已暮。",
      "万千里路。",
      "两三头绪。",
      "恨不飞将去。"
    ],
    "rhythmic": "青玉案"
  },
  {
    "author": "向",
    "paragraphs": [
      "多情赋得相思分。",
      "便揽断、愁和闷。",
      "万种千般说不尽。",
      "吃他圈柜，被他拖逗，便佛也、须教恨。",
      "传消寄息无凭信。",
      "水远山遥怎生奔。",
      "梦也而今难得近。",
      "伊还知道，为伊成病，便死也、谁能问。"
    ],
    "rhythmic": "青玉案"
  },
  {
    "author": "向",
    "paragraphs": [
      "翡翠林梢青黛山。",
      "小楼新罨画，卷珠帘。",
      "碧纱窗外水挪蓝。",
      "凭栏处，相对玉纤纤。",
      "人散酒阑珊。",
      "夜长都睡皱，唾花衫。",
      "一弯残月下风檐。",
      "凌波去，罗袜步蹁跹。"
    ],
    "rhythmic": "小重山"
  },
  {
    "author": "向",
    "paragraphs": [
      "万水千山，两头三绪。",
      "凭高望断迢迢路。",
      "钱塘江上客归迟，落花流水青春暮。",
      "步步金莲，朝朝琼树。",
      "目前都是伤心处。",
      "飞鸿过尽没书来，梦魂依旧阳台雨。"
    ],
    "rhythmic": "踏莎行",
    "tags": ["钱塘江"]
  },
  {
    "author": "向",
    "paragraphs": [
      "费尽东君无限巧。",
      "玉减香销，回首令人老。",
      "梦绕岭头归未到。",
      "角声吹断江天晓。",
      "燕子来时春正好。",
      "寸寸柔肠，休问愁多少。",
      "从此欢心还草草。",
      "凭栏一任桃花笑。"
    ],
    "rhythmic": "蝶恋花"
  },
  {
    "author": "向",
    "paragraphs": [
      "瘦损东阳缘底事，离愁别恨难禁。",
      "夜长谁共拥孤衾。",
      "来时青鬓在，今已二毛侵。",
      "流水青山依旧是，兰桡往事空寻。",
      "一番风雨又春深。",
      "桃花都落尽，赢得是清阴。"
    ],
    "rhythmic": "临江仙"
  },
  {
    "author": "向",
    "paragraphs": [
      "乱后此身何计是，翠微深处柴扉。",
      "即今双鬓已如丝。",
      "虚名将底用，真意在鸱夷。",
      "治国无谋归去好，衡门犹可栖迟。",
      "不妨沈醉典春衣。",
      "人生行乐耳，须富贵何时。"
    ],
    "rhythmic": "临江仙"
  },
  {
    "author": "向",
    "paragraphs": [
      "长记酒醒人散后，风月满江楼。",
      "楼外烟波万顷秋。",
      "高槛冷飕飕。",
      "想见云鬟香雾湿，斜坠玉搔头。",
      "两处相思一样愁。",
      "休更照鄜州。"
    ],
    "rhythmic": "武陵春"
  },
  {
    "author": "向",
    "paragraphs": [
      "隔篱疏影照横塘。",
      "东风吹暗香。",
      "陇头归路指苍茫。",
      "江南春兴长。",
      "扃小院，静回廊。",
      "有人凭短墙。",
      "角声惊梦月横窗。",
      "此时能断肠。"
    ],
    "rhythmic": "阮郎归"
  },
  {
    "author": "向",
    "paragraphs": [
      "临水窗儿。",
      "与卷珠帘看画眉。",
      "雨浴红衣惊起后，争知。",
      "水远山长各自飞。",
      "受尽孤凄。",
      "极目风烟说与谁。",
      "直是为他憔悴损，寻思。",
      "怎得心肠一似伊。"
    ],
    "rhythmic": "南乡子"
  },
  {
    "author": "向",
    "paragraphs": [
      "流水断桥衰草，西风落日清笳。",
      "往来赢得鬓边华。",
      "此去征鞍休跨。",
      "烟溆绿深陂筱，霜篱红老江花。",
      "青山尽处是侬家。",
      "拟唤渔舟东下。"
    ],
    "rhythmic": "西江月"
  },
  {
    "author": "向",
    "paragraphs": [
      "门柳疏疏映日，井桐策策翻秋。",
      "萧条不似那时游。",
      "只有山光依旧。",
      "别久犹牵去梦，怀多还惹新愁。",
      "吹箫人在雁回州。",
      "不管沈郎消瘦。"
    ],
    "rhythmic": "西江月"
  },
  {
    "author": "向",
    "paragraphs": [
      "竹寺青灯永夜，江城黄叶高秋。",
      "当时文物尽交游。",
      "更为笛声怀旧。",
      "牢落一生羁思，风流万斛诗愁。",
      "强邀从事到青州。",
      "酒病绵绵越瘦。"
    ],
    "rhythmic": "西江月"
  },
  {
    "author": "向",
    "paragraphs": [
      "抵死漫生要见，偷方觅便求欢。",
      "十分赢得带围宽。",
      "划地如今难恋。",
      "枕畔水沈烟尽，床头银蜡烧残。",
      "鸳衾不觉夜深寒。",
      "记取有人肠断。"
    ],
    "rhythmic": "西江月"
  },
  {
    "author": "向",
    "paragraphs": [
      "别后千思万想，眼前一日三秋。",
      "小街栏槛记追游。",
      "料得新妆依旧。",
      "自笑非常蒂殢，为他无限闲愁。",
      "莫将离恨寄鄜州。",
      "闻道腰肢愈瘦。"
    ],
    "rhythmic": "西江月"
  },
  {
    "author": "向",
    "paragraphs": [
      "酒阑敧枕新凉夜。",
      "断尽人肠也。",
      "西风吹起许多愁。",
      "不道沈腰潘鬓、不禁秋。",
      "如今病也无人管。",
      "真个难消遣。",
      "东邻一笑直千金。",
      "争奈茂陵情分、在文君。"
    ],
    "rhythmic": "虞美人"
  },
  {
    "author": "向",
    "paragraphs": [
      "宝梳半脱文窗里。",
      "玉软因谁醉。",
      "锦鸳应是懒熏香。",
      "□我水村孤酌、减疏狂。",
      "此时纵有千金笑。",
      "情味如伊少。",
      "带围宽尽莫教知。",
      "嫌怕为侬成病、似前时。"
    ],
    "rhythmic": "虞美人"
  },
  {
    "author": "向",
    "paragraphs": [
      "路尽湘江水，人行瘴雾间。",
      "昏昏西日度严关。",
      "天外一簪初见、岭南山。",
      "北雁连书断，新霜点鬓斑。",
      "此时休问几时还。",
      "准拟桂林佳处、过春残。"
    ],
    "rhythmic": "南歌子"
  },
  {
    "author": "向",
    "paragraphs": [
      "屈指新冬，肃霜天气重阳后。",
      "授衣时候。",
      "兰菊香盈袖。",
      "此日生申，维岳锺神秀。",
      "倾名酎。",
      "篆添金兽。",
      "共祝如椿寿。"
    ],
    "rhythmic": "点绛唇"
  },
  {
    "author": "向",
    "paragraphs": [
      "多情被恼。",
      "枉了东君无限巧。",
      "真个愁人。",
      "一片轻飞减却春。",
      "阑干凭暖。",
      "目断彩云肠也断。",
      "两岸青山。",
      "隐隐孤舟浪接天。"
    ],
    "rhythmic": "减字木兰花"
  },
  {
    "author": "向",
    "paragraphs": [
      "平生此地几经过。",
      "家近奈情何。",
      "长记月斜风劲，小舟犹渡烟波。",
      "而今老大，欢消意减，只有愁多。",
      "不似旧时心性，夜长听彻渔歌。"
    ],
    "rhythmic": "朝中措"
  },
  {
    "author": "向",
    "paragraphs": [
      "秋萧索。",
      "别来先自情怀恶。",
      "情怀恶。",
      "日斜庭院，月明帘幕。",
      "轻离却似於人薄。",
      "而今休更思量著。",
      "思量著。",
      "肝肠空断，水云辽邈。"
    ],
    "rhythmic": "忆秦娥"
  },
  {
    "author": "向滈",
    "paragraphs": [
      "自笑好痴迷。",
      "只为俺、忒�沙�儿。",
      "近来都得傍人道，帖儿上面，言儿语子，那底都是虚脾。",
      "楼上等多时。",
      "两地里、人马都饥。",
      "低低说与当直底，轿儿抬转，喝声靠里，看俺麽、裸而归。"
    ],
    "rhythmic": "摊破丑奴儿・采桑子"
  },
  {
    "author": "向",
    "paragraphs": [
      "清晓渡横江，江上月寒霜白。",
      "寂寞断桥南畔，有一枝春色。",
      "玉肌孤瘦恰如伊，此际转相忆。",
      "且道这些烦恼，看几时休得。"
    ],
    "rhythmic": "好事近"
  },
  {
    "author": "向",
    "paragraphs": [
      "蕙怨兰愁，玉台羞对啼妆面。",
      "懒匀香脸。",
      "不放眉峰展。",
      "幽恨谁知，锦字空传远。",
      "何时见。",
      "为郎肠断。",
      "不似郎情浅。"
    ],
    "rhythmic": "点绛唇"
  },
  {
    "author": "向",
    "paragraphs": [
      "湘南楼上好凭栏。",
      "西风吹鼻酸。",
      "宦游何处不惊湍。",
      "白鸥盟已寒。",
      "空饮恨，废追欢。",
      "沈郎衣带宽。",
      "故人休放酒杯乾。",
      "而今行路难。"
    ],
    "rhythmic": "阮郎归"
  },
  {
    "author": "向",
    "paragraphs": [
      "旧恨新愁无际。",
      "近水远山都是。",
      "西北有高楼，正为行藏独倚。",
      "留滞。",
      "留滞。",
      "家在吴头楚尾。"
    ],
    "rhythmic": "如梦令"
  },
  {
    "author": "向",
    "paragraphs": [
      "梦断绿窗莺语。",
      "消遣客愁无处。",
      "小槛俯青郊，恨满楚江南路。",
      "归去。",
      "归去。",
      "花落一川烟雨。"
    ],
    "rhythmic": "如梦令"
  },
  {
    "author": "向",
    "paragraphs": [
      "直面雨轻风峭。",
      "极目水空烟渺。",
      "家在武陵溪，无限壑讥峰诮。",
      "归好。",
      "归好。",
      "睡足一江春晓。"
    ],
    "rhythmic": "如梦令"
  },
  {
    "author": "向滈",
    "paragraphs": [
      "楼上千峰翠巘。",
      "楼下一湾清浅。",
      "宝簟酒醒时，枕上月华如练。",
      "留恋。",
      "留恋。",
      "明日水村烟岸。"
    ],
    "rhythmic": "如梦令"
  },
  {
    "author": "向",
    "paragraphs": [
      "杨柳千丝万缕。",
      "特地织成愁绪。",
      "休更唱阳关，便是渭城西路。",
      "归去。",
      "归去。",
      "红杏一腮春雨。"
    ],
    "rhythmic": "如梦令"
  },
  {
    "author": "向",
    "paragraphs": [
      "野店几杯空酒。",
      "醉里两眉长皱。",
      "已自不成眠，那更酒醒时候。",
      "知否。",
      "知否。",
      "直是为他消瘦。"
    ],
    "rhythmic": "如梦令"
  },
  {
    "author": "向滈",
    "paragraphs": [
      "谁伴明窗独坐。",
      "和我影儿两个。",
      "灯烬欲眠时，影也把人抛躲。",
      "无那。",
      "无那。",
      "好个恓惶的我。"
    ],
    "rhythmic": "如梦令"
  },
  {
    "author": "向",
    "paragraphs": [
      "厮守许多时价。",
      "谁信一筹不画。",
      "相送到矾园，赢得泪珠如泻。",
      "挥洒。",
      "挥洒。",
      "将底江州司马。"
    ],
    "rhythmic": "如梦令"
  },
  {
    "author": "向",
    "paragraphs": [
      "桃花堤。",
      "柳花堤。",
      "芳草桥边花满溪。",
      "而今戎马嘶。",
      "千山西。",
      "万山西。",
      "归雁横云落日低。",
      "登楼望欲迷。"
    ],
    "rhythmic": "长相思"
  },
  {
    "author": "向",
    "paragraphs": [
      "行相思。",
      "坐相思。",
      "两处相思各自知。",
      "相思更为谁。",
      "朝相思。",
      "暮相思。",
      "一日相思十二时。",
      "相思无尽期。"
    ],
    "rhythmic": "长相思"
  },
  {
    "author": "向",
    "paragraphs": [
      "小楼不放珠帘卷。",
      "菱花羞照啼妆面。",
      "金鸭水沈烟。",
      "待君来共添。",
      "鹊声生暗喜。",
      "翠袖轮纤指。",
      "细细数归程。",
      "脸桃春色深。"
    ],
    "rhythmic": "菩萨蛮"
  },
  {
    "author": "向滈",
    "paragraphs": [
      "云屏月帐孤鸾恨。",
      "香消玉减无人问。",
      "斜倚碧琅玕。",
      "萧萧生暮寒。",
      "低垂双翠袖。",
      "袖薄轻寒透。",
      "庭院欲黄昏。",
      "凝情空断魂。"
    ],
    "rhythmic": "菩萨蛮"
  },
  {
    "author": "向",
    "paragraphs": [
      "离愁万斛。",
      "春思难拘束。",
      "瘦尽玉肌清彻骨。",
      "蹙损两眉秀绿。",
      "画屏罗幌输君。",
      "文鳞锦翼尤勤。",
      "长记酒醒香冷，笑将髻子隈人。"
    ],
    "rhythmic": "清平乐"
  },
  {
    "author": "向",
    "paragraphs": [
      "休逞一灵心，争甚闲言语。",
      "十一年间并枕时，没个牵情处。",
      "四岁学言儿，七岁娇痴女。",
      "说与傍人也断肠，你自思量取。"
    ],
    "rhythmic": "卜算子"
  },
  {
    "author": "程大昌",
    "paragraphs": [
      "冰容玉格，笑桃杏、非是闺帏装束。",
      "待要舒华那更管，朔气凝波僵木。",
      "五鬣山松，万年宫树，仅仅存馀绿。",
      "一枝寄赠，教渠知道春复。",
      "宁解车马成蹊，高标宜雪月，仍便溪谷。",
      "纵有知闻，谁办得、驾野凌寒秉烛。",
      "尽更荒闲，终难掩抑，风里香千斛。",
      "林坰兴尽，此时鼎味翻足。"
    ],
    "rhythmic": "念奴娇"
  },
  {
    "author": "程大昌",
    "paragraphs": [
      "乾处缁尘湿处泥。",
      "天嫌世路净无时。",
      "皓然岩谷总凝脂。",
      "清夜月明人访戴，玉山顶上玉舟移。",
      "一蓑渔画更能奇。"
    ],
    "rhythmic": "浣溪沙"
  },
  {
    "author": "程大昌",
    "paragraphs": [
      "兽炭香红漫应时。",
      "遮寒姝丽自成围。",
      "销金暖帐四边垂。",
      "报道黑风飞柳絮，齐翻白雪侑羔卮。",
      "那家斟唱□□词。"
    ],
    "rhythmic": "浣溪沙"
  },
  {
    "author": "程大昌",
    "paragraphs": [
      "翦水飞花也大奇。",
      "熬波出素料同机。",
      "会心一笑撒盐诗。",
      "谁拥醴酏夸岁瑞，恨无坚白怨朝曦。",
      "闭门高卧有人饥。"
    ],
    "rhythmic": "浣溪沙"
  },
  {
    "author": "程大昌",
    "paragraphs": [
      "始待空冬岁不华。",
      "还教呈瑞怨贫家。",
      "若为高下总无嗟。",
      "日照华檐晴后雨，风吹飞絮腊前花。",
      "天公何事不由他。"
    ],
    "rhythmic": "浣溪沙"
  },
  {
    "author": "程大昌",
    "paragraphs": [
      "水递迢迢到日边。",
      "清甘夸说与茶便。",
      "谁知绝品了非泉。",
      "旋挹天花融湩液，净无土脉污芳鲜。",
      "乞君风腋作飞仙。"
    ],
    "rhythmic": "浣溪沙"
  },
  {
    "author": "程大昌",
    "paragraphs": [
      "岁岁梅花，向寿尊画阁，长报春起。",
      "恰似今朝，分外香肥萼韡。",
      "杂佩珊珊就列，映蓝袂、宝薰擎跽。",
      "道这回、屋舍团栾，四时风月桃李。",
      "回头处、无限思。",
      "看秋前药裹，而今鼎匕。",
      "须把康强，收作玳筵欢喜。",
      "况是鬓云全绿，顶珈笄、笑陪星履。",
      "新年动、定拥新祺，有孙来捧醪醴。"
    ],
    "rhythmic": "万年欢"
  },
  {
    "author": "程大昌",
    "paragraphs": [
      "万六千年，是仙椿日月，两度阳春。",
      "根柯不随物化，那有新陈。",
      "戏夸悠久，借时光、惊觉时人。",
      "道历管，阶蓂万换，悠然唤做逡巡。",
      "老我百无贪羡，羡天芳寿种，掩冉三辰。",
      "谢他流年甲子，已是重轮。",
      "人间春狭，只九旬、斗柄标寅。",
      "更拟向，椿枝倚数，十分取一为真。"
    ],
    "rhythmic": "汉宫春"
  },
  {
    "author": "程大昌",
    "paragraphs": [
      "日绎五千言，未说年龄可续。",
      "且得襟期萧散，远氛嚣宠辱。",
      "鬓须白尽秀眉生，来伴老眸绿。",
      "人道雪霜林里，有翠松鲜竹。"
    ],
    "rhythmic": "好事近"
  },
  {
    "author": "程大昌",
    "paragraphs": [
      "距春五日。",
      "吉语搀先来饮席。",
      "易卦占新。",
      "八八周轮又再轮。",
      "开年定好。",
      "定把笙歌更药裹。",
      "旧怕无孙。",
      "今已蓝袍拥绣荪。"
    ],
    "rhythmic": "减字木兰花"
  },
  {
    "author": "程大昌",
    "paragraphs": [
      "春产不贪春，为厌春花泛。",
      "睡到深秋梦始回，素影翻春艳。",
      "意赏逐时新，旧事谁能占。",
      "解转春光入酒杯，萸菊谁云欠。"
    ],
    "rhythmic": "卜算子"
  },
  {
    "author": "程大昌",
    "paragraphs": [
      "七十在前头，难言未老。",
      "只是中间有些好。",
      "鬒云虽瘦，未有一根华皓。",
      "都缘心地静，无忧恼。",
      "此际生朝，梅花献笑。",
      "似向天边得新报。",
      "孙枝秀雅，已挂恩袍春草。",
      "定从欢喜处，添年考。"
    ],
    "rhythmic": "感皇恩"
  },
  {
    "author": "程大昌",
    "paragraphs": [
      "池馆足名花，四时蔫馥。",
      "就里梅春春到速。",
      "周遭松竹，任是雪霜长绿。",
      "总堪供寿乐，翻新曲。",
      "别向心田，有般奇木。",
      "依约灵椿共标目。",
      "八千换历，才当一番春复。",
      "莫乱春起处，醅浮玉。"
    ],
    "rhythmic": "感皇恩"
  },
  {
    "author": "程大昌",
    "paragraphs": [
      "富寿康宁，要三般齐足，方是有福。",
      "献个新词，不是越夸搀祝。",
      "七十古稀今独。",
      "花钗底、髻云堆绿。",
      "那堪更、眼力过人，彩丝穿透珠曲。",
      "星辰履阶庭玉。",
      "对这般景趣，乐胜笙筑。",
      "更原孙枝衮衮，诜诜续续。",
      "解把诗书勤读。",
      "新丹桂、会生旧竹。",
      "十年外、又颂生朝，恁时别换腔局。"
    ],
    "rhythmic": "万年欢"
  },
  {
    "author": "程大昌",
    "paragraphs": [
      "是男是女，都有官称。",
      "孙儿仕也登。",
      "时新衣著，不待经营。",
      "寒时火柜，春里花亭。",
      "星辰上履，我只唤卿卿。",
      "寿开八秩，两鬓全青。",
      "颜红步武轻。",
      "定知前面，大有年龄。",
      "芝兰玉树，更愿充庭。",
      "为询王母，桃颗几时赪。"
    ],
    "rhythmic": "韵令"
  },
  {
    "author": "程大昌",
    "paragraphs": [
      "童年未晓君恩重。",
      "教得能趋拱。",
      "重亲带笑酌天杯，听祝语、殷勤捧。",
      "青衫得挂尤光宠。",
      "桂是蟾宫种。",
      "诗书浓处便生枝，但只要、频浇壅。"
    ],
    "rhythmic": "折丹桂"
  },
  {
    "author": "程大昌",
    "paragraphs": [
      "绿净贯闤闠，夹岸是楼台。",
      "楼台分影倒卧，千丈郁崔嵬。",
      "此是化人奇变，能使山巅水底，对出两蓬莱。",
      "溪浒有仙观，苕霅信佳哉。",
      "水晶宫，谁著语，半嘲诙。",
      "世间那有，如许磊砢栋梁材。",
      "每遇天容全碧，仍更苹风不动，相与夜深来。",
      "饮子以明月，净洗旧尘埃。"
    ],
    "rhythmic": "水调歌头"
  },
  {
    "author": "程大昌",
    "paragraphs": [
      "遥认埙篪相应，为传珠贯累累。",
      "紫荆同本但殊枝。",
      "直须投老日，常似有亲时。",
      "子姓亦闻多慧性，贪书不是痴儿。",
      "朝家世世重诗书。",
      "一登龙虎榜，许并凤凰池。"
    ],
    "rhythmic": "临江仙"
  },
  {
    "author": "程大昌",
    "paragraphs": [
      "抗步碧潭弥弥，五畲青髻累累。",
      "何年乔木倚筇枝。",
      "搜寻同队者，追说钓游时。",
      "今日昂藏称壮子，向来襁褓婴儿。",
      "年周甲子又重书。",
      "岂容藏老丑，照白有清池。"
    ],
    "rhythmic": "临江仙"
  },
  {
    "author": "程大昌",
    "paragraphs": [
      "夹路传呼杳杳，垂腰印绶累累。",
      "万般荣贵出丹枝。",
      "遥知心乐处，椿畔桂当时。",
      "酒到芳春偏弄色，轻黄泛滟鹅儿。",
      "大为行乐使堪书。",
      "醉来花下卧，便是习家池。"
    ],
    "rhythmic": "临江仙"
  },
  {
    "author": "程大昌",
    "paragraphs": [
      "绿鬓又红颜，谁道年周甲子。",
      "两婿□□蓝绶，那一儿何虑。",
      "只今卜筑水晶宫，归安好名义。",
      "金紫珈笄偕老，备长生福贵。"
    ],
    "rhythmic": "好事近"
  },
  {
    "author": "程大昌",
    "paragraphs": [
      "白屋到横金，已是蟠桃结子。",
      "更向仕途贪恋，是痴人呆虑。",
      "水晶宫里饭莼鲈，中菰第一义。",
      "留得鬓须迟白，是本来真贵。"
    ],
    "rhythmic": "好事近"
  },
  {
    "author": "程大昌",
    "paragraphs": [
      "物本无情人有情。",
      "百般禽咮百般声。",
      "有人闻鹊不闻莺。",
      "我盏通神君信否，酒才著盏月随生。",
      "大家吸月当箫笙。"
    ],
    "rhythmic": "浣溪沙"
  },
  {
    "author": "程大昌",
    "paragraphs": [
      "秋后花窠，放两枝三朵，来通芳信。",
      "诗眼惊观，谓是春光倒运。",
      "便即移尊就赏，更不惜、黄封赤印。",
      "何期道，青女专时，露华忽变霜阵。",
      "诗翁笑、但休问。",
      "那阳和有脚，骎骎日进。",
      "待得灰飞，梅畹果先骋俊。",
      "次后连天红紫，向东风、万般娇韵。",
      "恁时节，玉勒狨鞍，郊原莫论远近。"
    ],
    "rhythmic": "万年欢"
  },
  {
    "author": "程大昌",
    "paragraphs": [
      "身寿又康强，谢天将并。",
      "耳目聪明行步壮。",
      "登高挥翰，不用瞠眉扶杖。",
      "华堂偕老处，儿孙王。",
      "只恨萍蓬，他乡浮荡。",
      "回首故山便惆怅。",
      "今年生日，忽似还家模样。",
      "当缘风絮韫，来赓唱。"
    ],
    "rhythmic": "感皇恩"
  },
  {
    "author": "程大昌",
    "paragraphs": [
      "画舸白苹洲，如归故里。",
      "老幼欢迎僮婢喜。",
      "较量心事，岁岁春风弧矢。",
      "今年称寿处，尤欢美。",
      "嫁得黔娄，苦耽书史。",
      "文字流传曾贵纸。",
      "便同黼黻，何似实头龟紫。",
      "天公闻此语，应怜许。"
    ],
    "rhythmic": "感皇恩"
  },
  {
    "author": "程大昌",
    "paragraphs": [
      "变化属朝班，鲲鹏相并。",
      "健翼垂云风用壮。",
      "扶摇得势，不藉仙人仙杖。",
      "旁观生意气，犹神王。",
      "此去汉庭，春光骀荡。",
      "亲见子虚不惆怅。",
      "鸢肩捷上，自有唐家格样。",
      "三台旬月里，堪歌唱。"
    ],
    "rhythmic": "感皇恩"
  },
  {
    "author": "程大昌",
    "paragraphs": [
      "中外受郊恩，三封纶告。",
      "依并小君出称号。",
      "锦犀光艳，不比香薰脂膏。",
      "况从鸣瑟里，添花草。",
      "更愿天公，别施洪造。",
      "水长船高愈新好。",
      "恁时舞带，一任巧装百宝。",
      "曲终珠满地，从人扫。"
    ],
    "rhythmic": "感皇恩"
  },
  {
    "author": "程大昌",
    "paragraphs": [
      "措大做生朝，无他珍异。",
      "填个曲儿为鼓吹。",
      "古来龙马，曾献河图真数。",
      "羲黄缘得此，齐元气。",
      "我向如今，职名升赐。",
      "地在天宫正东序。",
      "当初真本，到此或容披觑。",
      "这回错综处，堪详叙。"
    ],
    "rhythmic": "感皇恩"
  },
  {
    "author": "程大昌",
    "paragraphs": [
      "七十有三番，挂弧门首。",
      "此事从来信希有。",
      "新来仕路，夸说一般高手。",
      "肯从清要地，抛簪绶。",
      "何许分花，伊谁送酒。",
      "得开口时且开口。",
      "无烦无恼，也没期程奔走。",
      "但能安此乐，夷然寿。"
    ],
    "rhythmic": "感皇恩"
  },
  {
    "author": "程大昌",
    "paragraphs": [
      "锦告侈脂封，煌煌家宝。",
      "偕老之人已华皓。",
      "绿云拥鬓，更没一根入老。",
      "但从和晬看，年堪考。",
      "叶是松苗，松为叶脑。",
      "禀得松神大都好。",
      "人人戴白，独我青青常保。",
      "只将平易处，为蓬岛。"
    ],
    "rhythmic": "感皇恩"
  },
  {
    "author": "程大昌",
    "paragraphs": [
      "一岁一生朝，一番老相。",
      "无欲无营亦无望。",
      "看经写字，且做闲中气象。",
      "闭门人阒静，心清旷。",
      "骨肉团栾，一杯相向。",
      "野蔌家肴竞来饷。",
      "真情直话，不用逢迎俯仰。",
      "从他人笑道，不时样。"
    ],
    "rhythmic": "感皇恩"
  },
  {
    "author": "程大昌",
    "paragraphs": [
      "桃柳旧根株，春到红蔫绿茁。",
      "一似老年垂白，带少容黳发。",
      "浮家泛宅在他乡，难得会瓜葛。",
      "幸对此番乐饮，任宵分明发。"
    ],
    "rhythmic": "好事近"
  },
  {
    "author": "程大昌",
    "paragraphs": [
      "盥水结冰花，老眼於今重见。",
      "一似琢成水玉，向冻盆游泛。",
      "天公作事有何难，要花花便现。",
      "且把重春留住，变苍黎容面。"
    ],
    "rhythmic": "好事近"
  },
  {
    "author": "程大昌",
    "paragraphs": [
      "腊月做生朝，只有南枝梅玉。",
      "此外后生桃李，未舒英吐馥。",
      "后园别自出神奇，现双松双竹。",
      "报道前堂琴瑟，俱长生厚福。"
    ],
    "rhythmic": "好事近"
  },
  {
    "author": "范成大",
    "paragraphs": [
      "元日至人日，未有不阴时。",
      "新年叶气，无处人物不熙熙。",
      "万岁声从天下，一札恩随春到，光采动天鸡。",
      "寿域遍寰海，直过雪山西。",
      "忆曾预，宣玉册，捧金卮。",
      "如今万里，魂梦空绕五云飞。",
      "想见大庭宫馆，重起三山楼观，双指赭黄衣。",
      "此会古无有，何止古来稀。"
    ],
    "rhythmic": "水调歌头"
  },
  {
    "author": "范成大",
    "paragraphs": [
      "十里西畴熟稻香。",
      "槿花篱落竹丝长。",
      "垂垂山果挂青黄。",
      "浓雾知秋晨气润，薄云遮日午阴凉。",
      "不须飞盖护戎装。"
    ],
    "rhythmic": "浣溪沙"
  },
  {
    "author": "范成大",
    "paragraphs": [
      "漂泊天隅佳节，追随花下群贤。",
      "只欠山阴修禊帖，却比兰亭有管弦。",
      "舞裙香未湔。",
      "泪竹斑中宿雨，折桐雪里蛮烟。",
      "唤起杜陵饥客恨，人在长安曲水边。",
      "碧云千叠山。"
    ],
    "rhythmic": "破阵子"
  },
  {
    "author": "范成大",
    "paragraphs": [
      "楼观青红倚快晴。",
      "惊看陆地涌蓬瀛。",
      "南园花影笙歌地，东岭松风鼓角声。",
      "山绕水，水萦城。",
      "柳边沙外古今情。",
      "坐中更有挥豪客，一段风流画不成。"
    ],
    "rhythmic": "鹧鸪天"
  },
  {
    "author": "范成大",
    "paragraphs": [
      "浮生有几，叹欢娱常少，忧愁相属。",
      "富贵功名皆由命，何必区区仆仆。",
      "燕蝠尘中，鸡虫影里，见了还追逐。",
      "山间林下，几人真个幽独。",
      "谁似当年严君，故人龙衮，独抱羊裘宿。",
      "试把渔竿都掉了，百种千般拘束。",
      "两岸烟林，半溪山影，此处无荣辱。",
      "荒台遗像，至今嗟咏不足。"
    ],
    "rhythmic": "酹江月・念奴娇"
  },
  {
    "author": "范成大",
    "paragraphs": [
      "万里筹边处，形胜压坤维。",
      "恍然旧观重见，鸳瓦拂参旗。",
      "夜夜东山衔月，日日西山横雪，白羽弄空晖。",
      "人语半霄碧，惊倒路傍儿。",
      "分弓了，看剑罢，倚阑时。",
      "苍茫平楚无际，千古锁烟霏。",
      "野旷岷嶓江动，天阔崤函云拥，太白暝中低。",
      "老矣汉都护，却望玉关归。"
    ],
    "rhythmic": "水调歌头"
  },
  {
    "author": "范成大",
    "paragraphs": [
      "古人吾不见，君莫是、郑当时。",
      "更筑就山房，躬耕谷口，名动京师。",
      "诸公任他衮衮，与杜陵野老共襟期。",
      "有客至门先喜，得钱沽酒何疑。",
      "昔年连辔柳边归。",
      "陈迹恍难追。",
      "况种桃道士，看花才子，回首皆非。",
      "相逢故人问讯，道刘郎去久无诗。",
      "把作一场春梦，觉来莫要寻思。"
    ],
    "rhythmic": "木兰花慢"
  },
  {
    "author": "游次公",
    "paragraphs": [
      "暖霭浮晴篽。",
      "锁垂杨、龙池罩阁，万丝千缕。",
      "池上晓光分宿雾，日近群芳易吐。",
      "寻并蒂、阑干凝伫。",
      "不信钗头飞凤去，但宝刀、被妾还留住。",
      "天一笑，万花妒。",
      "阿娇正好金屋贮。",
      "甚西风、易得萧疏，扇鸾尘土。",
      "一自昭阳扃玉户，墙角土花无数。",
      "况多病、情伤幽素。",
      "别殿时闻箫鼓奏，望红云、冉冉知何处。",
      "天尺五，去无路。"
    ],
    "rhythmic": "贺新郎"
  },
  {
    "author": "游次公",
    "paragraphs": [
      "风雨送人来，风雨留人住。",
      "草草杯柈话别离，风雨催人去。",
      "泪眼不曾晴，眉黛愁还聚。",
      "明日相思莫上楼，楼上多风雨。"
    ],
    "rhythmic": "卜算子"
  },
  {
    "author": "游次公",
    "paragraphs": [
      "云接苍梧，山莽莽、春浮泽国。",
      "江水涨、洞庭相近，渐近空阔。",
      "江燕飘飘身似梦，江花草草春如客。",
      "望渔春、樵市隔平林，寒烟色。",
      "方寸乱，成丝结。",
      "离别近，先愁绝。",
      "便满篷风雨，橹声孤急。",
      "白发论心湖海暮，清樽照影苍浪窄。",
      "看明年、天际下归舟，应先识。"
    ],
    "rhythmic": "满江红",
    "tags": ["洞庭湖"]
  },
  {
    "author": "游次公",
    "paragraphs": [
      "斗柄回秋律。",
      "素蟾飞、冰霜万里，满川金碧。",
      "得月偏多何处是，惟有桥南第一。",
      "正野迥、西风寒寂。",
      "丹桂婆娑疏影在，想微瑕、未累千金璧。",
      "河汉远，澹无迹。",
      "知君有句酬佳夕。",
      "尽高歌、胡床自倚，露漙珠溢。",
      "坐到参横星欲暗，隐隐天低似笠。",
      "但络纬、悲啼催织。",
      "吟咏凄凉翻有恨，谅知音、人远空追忆。",
      "谁为置，郑庄驿。"
    ],
    "rhythmic": "贺新郎"
  },
  {
    "author": "游次公",
    "paragraphs": [
      "一舸归来，何太晚、鬓丝如织。",
      "谩叹息、凄凉往事，尽成陈迹。",
      "山迫暮烟浮紫翠，溪摇寒浪翻金碧。",
      "看长虹、渴饮下青冥，危栏湿。",
      "谁可住，烟萝侧。",
      "俗士驾，当回勒。",
      "伴岩扃，须是碧云仙客。",
      "风月已供无尽藏，溪山更衍清凉国。",
      "恨谪仙、苏二不曾来，无人说。"
    ],
    "rhythmic": "满江红"
  },
  {
    "author": "赵老",
    "paragraphs": [
      "见说春时，新波涨、二川溶溢。",
      "今底事、沙痕犹褪，石渠悭碧。",
      "人意不须长作解，兴来便向杯中觅。",
      "纵茂林修竹记山阴，千年一。",
      "薰吹动，春工毕。",
      "桥上景，壶中日。",
      "况梅肥笋嫩，雨微鱼出。",
      "只恐延英催入觐，不教绿野长均逸。",
      "任多情、胡蝶满园飞，狂踪迹。"
    ],
    "rhythmic": "满江红"
  },
  {
    "author": "赵老",
    "paragraphs": [
      "西郭园林，湖光净、暮寒清溢。",
      "明月上，近环山翠，远摇天碧。",
      "粉泽兰膏违俗尚，岩花磴蔓从谁觅。",
      "问近来、铛脚许何人，吾其一。",
      "欢乐事，休教毕。",
      "经后夜，思前日。",
      "想无心不竞，水流云出。",
      "物外烟霞供啸咏，个中鱼鸟同休逸。",
      "又何须、浮海访三山，寻仙迹。"
    ],
    "rhythmic": "满江红"
  },
  {
    "author": "赵老",
    "paragraphs": [
      "潇洒星郎，吹绿鬓、胜游霞举。",
      "秋又半，月磨云翳，籁传风语。",
      "太一青黎光对射，中流荡漾莲舟舞。",
      "戏人间、今夜水精宫，前无古。",
      "吾家是，蓬山侣。",
      "歌舞袖，苹花渚。",
      "拟问津斜汉，乘槎南浦。",
      "谒帝通明今得便，素娥拍手心先许。",
      "笑画阑、三十六宫秋，花如土。"
    ],
    "rhythmic": "满江红"
  },
  {
    "author": "赵老",
    "paragraphs": [
      "冰蟾驾月，荡寒光、不见层波层碧。",
      "几岁中秋争得似，云卷秋声寂寂。",
      "多谢星郎，来陪贤令，快赏鳌峰极。",
      "广寒宫近，素娥不靳馀力。",
      "夜久露落琼浆，神京归路，有云翘前迹。",
      "当日仙人曾驭气，只学神交龟息。",
      "今夜清尊，一齐分付，稳是乘槎客。",
      "天津重到，霓裳何似闻笛。"
    ],
    "rhythmic": "念奴娇"
  },
  {
    "author": "赵老",
    "paragraphs": [
      "梅仙了无讼，拄笏看西山。",
      "山涵秋晓，水光磨荡有无间。",
      "自是灵襟空洞，更望风云吞吐，浩渺白鸥闲。",
      "高诵远游赋，独立桂香阑。",
      "谩常谈，如观水，要观澜。",
      "物情长在，人生何用苦求难。",
      "随我一觞一咏，任彼非元彼非白，唯放酒杯宽。",
      "富贵偿来事，天道管知还。"
    ],
    "rhythmic": "水调歌头"
  },
  {
    "author": "赵老",
    "paragraphs": [
      "香雪堆梅，绣丝蹙柳，仙馆春到。",
      "午夜华灯，烘春艳粉，月借今宵好。",
      "衮衣摇曳，簪缨闲绕，共祝大椿难老。",
      "望台躔、明星一点，冰壶表里相照。",
      "诞弥令节，欣欣物态，共喜重生周召。",
      "八鼎勋庸，九夷姓字，策杖孤鸿杳。",
      "鸦啼鹊噪，兰馨松茂，把酒共春一笑。",
      "管如今、盐梅再梦，夜铃命诏。"
    ],
    "rhythmic": "永遇乐"
  },
  {
    "author": "赵老",
    "paragraphs": [
      "听都人歌咏，便启金瓯，再登元老。",
      "山色溪声，与春风齐到。",
      "补衮工夫，望梅心绪，见丹青重好。",
      "鹊噪晴空，灯迎诞节，槐堂欢笑。",
      "正是元宵，满天和气，璧月流光，雪消寒峭。",
      "今夜今年，表千年同照。",
      "万象森罗，一奁清莹，影山河多少。",
      "玉烛调新，彩眉常喜，寰瀛春晓。"
    ],
    "rhythmic": "醉蓬莱"
  },
  {
    "author": "赵老",
    "paragraphs": [
      "记青蛇感异，后日扶颠，太平人瑞。",
      "壮岁弹冠，有经邦高志。",
      "晚上文墀，载严霜简，便云龙交际。",
      "紫极旋枢，金蝉映衮，乾坤开霁。",
      "底事当时，饮江胡马，一望云旗，倒戈投贽。",
      "此片丹心，几风声鹤唳。",
      "烟息尘收，水明山丽，只五湖相记。",
      "今夜华灯，火城信息，千年荣贵。"
    ],
    "rhythmic": "醉蓬莱"
  },
  {
    "author": "赵老",
    "paragraphs": [
      "堂上年时见烛花。",
      "青毡还入旧时家。",
      "芝函瑞色回春早，绿野东风转岁华。",
      "催召传，稳铺沙。",
      "垒尊今日枣如瓜。",
      "诞辰更接传柑宴，莲炬通宵唤草麻。"
    ],
    "rhythmic": "鹧鸪天"
  },
  {
    "author": "赵磻老",
    "paragraphs": [
      "白日青天一旦明。",
      "旧时勋业此时情。",
      "延英再许裴公对，商鼎须调传说羹。",
      "千万载，辅宗祊。",
      "挚天八柱愈峥嵘。",
      "将军犁却龙庭后，岁傍鳌山奏太平。"
    ],
    "rhythmic": "鹧鸪天"
  },
  {
    "author": "赵老",
    "paragraphs": [
      "章甫不如人，翠绾垂杨缕。",
      "纤手送来时，罗帕缄香雾。",
      "貂婵懒上头，渭水知何处。",
      "风月共垂竿，脱帽须亲付。"
    ],
    "rhythmic": "生查子"
  },
  {
    "author": "赵老",
    "paragraphs": [
      "朝路进贤归，厌听歌金缕。",
      "不念玉堂花，豹隐南山雾。",
      "漉酒未巾时，暑槛披风处。",
      "子夏不兼人，并与诗筒付。"
    ],
    "rhythmic": "生查子"
  },
  {
    "author": "赵老",
    "paragraphs": [
      "金门一免时，离绪纷如缕。",
      "想像切云高，晓日罗昏雾。",
      "峨冠补衮人，不是无心处。",
      "欲效贡公弹，衣钵知谁付。"
    ],
    "rhythmic": "生查子"
  },
  {
    "author": "赵老",
    "paragraphs": [
      "斜日下平川，楼角销霞缕。",
      "摆尽浊尘缨，画栋萦非雾。",
      "平生许子穷，今到知音处。",
      "约伴玉簪游，好梦从天付。"
    ],
    "rhythmic": "生查子"
  },
  {
    "author": "赵老",
    "paragraphs": [
      "世上渊明酒，人间陆羽茶。",
      "东山无妓有莲花。",
      "隐隐仙家鸡犬、路非赊。",
      "积霭犹张幕，轻雷似卷车。",
      "要令长袖舞胡靴。",
      "须是檐头新霁、鹊查查。"
    ],
    "rhythmic": "南柯子・南歌子"
  },
  {
    "author": "赵老",
    "paragraphs": [
      "体质娟娟静，花纹细细装。",
      "翠筠初得试新忙。",
      "睡起鬓云撩乱、趣泉汤。",
      "多病心常捧，新词字带香。",
      "管教涂泽到云窗。",
      "办下谢君言语、巧如簧。"
    ],
    "rhythmic": "南柯子・南歌子"
  },
  {
    "author": "赵磻老",
    "paragraphs": [
      "懒画娥眉倦整冠。",
      "笋苞来点镜中鬟。",
      "承恩容易报恩难。",
      "鬒发未饶青箬笠，素鳞行簇水晶盘。",
      "流觞元自不相干。"
    ],
    "rhythmic": "浣溪沙"
  },
  {
    "author": "赵老",
    "paragraphs": [
      "刘氏风流设此冠。",
      "今谁将去伴珠鬟。",
      "君家兄弟二俱难。",
      "驰去请观流汗马，钓时休等烂银盘。",
      "明朝吟咏有方干。"
    ],
    "rhythmic": "浣溪沙"
  },
  {
    "author": "尤袤",
    "paragraphs": [
      "梁溪西畔小桥东。",
      "落叶纷纷水映空。",
      "五夜客愁花片里，一年春事角声中。",
      "歌残玉树人何在，舞破山香曲未终。",
      "却忆孤山醉归路，马蹄香雪衬东风。"
    ],
    "rhythmic": "瑞鹧鸪"
  },
  {
    "author": "尤袤",
    "paragraphs": [
      "两行芳蕊傍溪阴。",
      "一笑嫣然抵万金。",
      "火齐照林光灼灼，彤霞射水影沈沈。",
      "晓妆无力胭脂重，春醉方酣酒晕深。",
      "定自格高难著句，不应工部总无心。"
    ],
    "rhythmic": "瑞鹧鸪"
  },
  {
    "author": "赵",
    "paragraphs": [
      "留连春意晚花稠。",
      "云疏雨未收。",
      "新荷池面叶齐抽。",
      "凉天醉碧楼。",
      "能达理，有何愁。",
      "心宽万事休。",
      "人生还似水中沤。",
      "金尊尽更酬。"
    ],
    "rhythmic": "阮郎归"
  },
  {
    "author": "谢懋",
    "paragraphs": [
      "池塘绿遍，王孙芳草，依依斜日。",
      "游丝卷晴昼，系东风无力。",
      "蝶趁幽香蜂酿蜜。",
      "秋千外、卧红堆碧。",
      "心情费消遣，更梨花寒食。"
    ],
    "rhythmic": "忆少年"
  },
  {
    "author": "谢懋",
    "paragraphs": [
      "日脚斜明，秋色半阴，人意凄楚。",
      "飞雪特地凝愁，做弄晚来微雨。",
      "谁家别院，舞困几叶霜红，西风送客闻砧杵。",
      "鞭马出都门，正潮平洲渚。",
      "无语。",
      "匆匆短棹，满载离愁，片帆高举。",
      "京洛红尘，因念几年羁旅。",
      "浅颦轻笑，旧时风月逢迎，别来谁画双眉妩。",
      "回首一销凝，望归鸿容与。"
    ],
    "rhythmic": "石州引・石州慢"
  },
  {
    "author": "谢懋",
    "paragraphs": [
      "愁边雨细。",
      "漠漠天如醉。",
      "摇扬游丝晚风外。",
      "酿轻寒、和暝色，花柳难胜，春自老，谁管啼红敛翠。",
      "关情潜入夜，斜湿帘栊，几处挑灯耿无寐。",
      "念阳台、当日事，好伴云来，因个甚、不入襄王梦里。",
      "便添起、寒潮卷长江，又恐是离人，断肠清泪。"
    ],
    "rhythmic": "洞仙歌",
    "tags": ["长江"]
  },
  {
    "author": "谢懋",
    "paragraphs": [
      "海棠枝上东风软。",
      "荡霁色、烟光弄暖。",
      "双双燕子归来晚。",
      "零落红香过半。",
      "琵琶泪搵青衫浅。",
      "念事与、危肠易断。",
      "馀酲未解扶头懒。",
      "屏里潇湘梦远。"
    ],
    "rhythmic": "杏花天"
  },
  {
    "author": "谢懋",
    "paragraphs": [
      "西风庭院雨垂垂。",
      "黄花秋闰迟。",
      "已凉天气未寒时。",
      "才褪单衣。",
      "睡起枕痕犹在，鬓松钗压云低。",
      "玉奁重拂淡胭脂。",
      "情入双眉。"
    ],
    "rhythmic": "画堂春"
  },
  {
    "author": "谢懋",
    "paragraphs": [
      "门掩东风人去后，愁损燕莺心。",
      "一朵梅花淡有春。",
      "粉黛不忺匀。",
      "我亦青楼成倦客，风月强追寻。",
      "莫把恩情做弄成。",
      "容易学行云。"
    ],
    "rhythmic": "武陵春"
  },
  {
    "author": "谢懋",
    "paragraphs": [
      "绿云剪叶。",
      "低护黄金屑。",
      "占断花中声誉，香与韵、两清洁。",
      "胜绝。",
      "君听说。",
      "是他来处别。",
      "试看仙衣犹带，金庭露、玉阶月。"
    ],
    "rhythmic": "霜天晓角"
  },
  {
    "author": "谢懋",
    "paragraphs": [
      "少年多行乐，方豪健、何处不嬉游。",
      "记情逐艳波，暖香斜径，醉摇鞭影，扑絮青楼。",
      "难忘是，笑歌偏婉娩，乡号得温柔。",
      "娇雨娱云，旋宽衣带，剩风残月，都在眉头。",
      "一成憔悴损，人惊怪，空自引镜堪羞。",
      "谁念短封难托，征雁虚浮。",
      "念夜寒灯火，懒寻前梦，满窗风雨，供断闲愁。",
      "情到不堪言处，却悔风流。"
    ],
    "rhythmic": "风流子"
  },
  {
    "author": "谢懋",
    "paragraphs": [
      "霁天湛碧。",
      "正新凉风露，冰壶清彻。",
      "河汉无声光练练，涌处银蟾孤绝。",
      "岩桂香飘，井梧影转，冷浸官袍洁。",
      "西厢往事，一帘清梦凄切。",
      "肠断楚峡云归，尊前无绪，知有愁如发。",
      "此夕常娥应也恨，冷落琼楼金阕。",
      "禁漏迢迢，边鸿杳杳，幽意凭谁决。",
      "阑干星斗，落梅三弄初阕。"
    ],
    "rhythmic": "念奴娇"
  },
  {
    "author": "谢懋",
    "paragraphs": [
      "钩帘借月，染云为幌，花面玉枝交映。",
      "凉生河汉一天秋，问此会、今宵孰胜。",
      "铜壶尚滴，烛龙已驾，泪浥西风不尽。",
      "明朝乌鹊到人间，试说向、青楼薄幸。"
    ],
    "rhythmic": "鹊桥仙"
  },
  {
    "author": "谢懋",
    "paragraphs": [
      "雁空辽邈。",
      "衬鱼鳞浪浅，护霜云薄。",
      "念故人、千里音尘，正山月朦胧，水村依约。",
      "见说瑶姬，拥十二、碧峰如削。",
      "倚孤芳澹伫，冷笑岁华，可堪寂寞。",
      "情多为谁瘦弱。",
      "爱吹芗弄粉，斜搴珠箔。",
      "自然林壑精神，想回首东风，万花羞落。",
      "梦绕南楼，对皓月、忍思量著。",
      "但销凝、夜阑酒醒，数声画角。"
    ],
    "rhythmic": "解连环"
  },
  {
    "author": "谢懋",
    "paragraphs": [
      "厌厌睡起，无限春情绪。",
      "柳色借轻烟，尚瘦怯、东风倦舞。",
      "海棠红皱，不奈晚来寒，帘半卷，日西沈，寂寞闲庭户。",
      "飞雪无据。",
      "化作冥濛雨。",
      "愁里见春来，又只恐、愁催春去。",
      "惜花人老，芳草梦凄迷，题欲遍，琐窗纱，总是伤春句。"
    ],
    "rhythmic": "蓦山溪"
  },
  {
    "author": "谢懋",
    "paragraphs": [
      "老年长忆少年狂。",
      "宿粉栖香。",
      "自怜独得东君意，有三年、窥宋东墙。",
      "笑无落花红影，醉眠芳草斜阳。",
      "事随春梦去悠扬。",
      "休去思量。",
      "近来眼底无姚魏，有谁更、管领年芳。",
      "换得河阳衰鬓，一帘烟雨梅黄。"
    ],
    "rhythmic": "风入松"
  },
  {
    "author": "谢懋",
    "paragraphs": [
      "黄道雨初乾。",
      "霁霭空蟠。",
      "东风杨柳碧毵毵。",
      "燕子不归花有恨，小院春寒。",
      "倦客亦何堪。",
      "尘满征衫。",
      "明朝野水几重山。",
      "归梦已随芳草绿，先到江南。"
    ],
    "rhythmic": "浪淘沙"
  },
  {
    "author": "王质",
    "paragraphs": [
      "霜花零落全稀。",
      "不成飞。",
      "寒水溶溶漾漾、软琉璃。",
      "红未涌，青已露，白都晞。",
      "□□□□沙暖、戏凫鷖。"
    ],
    "rhythmic": "相见欢"
  },
  {
    "author": "王质",
    "paragraphs": [
      "红疏疏，紫疏疏。",
      "可惜飘零著地铺。",
      "春残心转孤。",
      "莺相呼。",
      "燕相呼。",
      "楼下垂杨遮得乌。",
      "倚阑人已无。"
    ],
    "rhythmic": "长相思"
  },
  {
    "author": "王质",
    "paragraphs": [
      "山青青。",
      "水青青。",
      "两岸萧萧芦荻林。",
      "水深村又深。",
      "风泠泠。",
      "露泠泠。",
      "一叶扁舟深处横。",
      "垂杨鸥不惊。"
    ],
    "rhythmic": "长相思"
  },
  {
    "author": "王质",
    "paragraphs": [
      "见汝小溪湾，修竹连疏影。",
      "林杪动风声，惊下毵毵粉。",
      "见汝大江郊，高浪摇枯本。",
      "飞雪密封枝，直到斜阳醒。"
    ],
    "rhythmic": "生查子"
  },
  {
    "author": "王质",
    "paragraphs": [
      "惯得娇云赶不开。",
      "去还来。",
      "淡光无可照楼台。",
      "且停杯。",
      "薄雨疏疏时几点，洒浮埃。",
      "卖花未上担儿抬。",
      "听他催。"
    ],
    "rhythmic": "杨柳枝"
  },
  {
    "author": "王质",
    "paragraphs": [
      "何药能医肠九回。",
      "榴莲不似蜀当归。",
      "却簪征帽解戎衣。",
      "泪下猿声巴峡里，眼荒鸥碛楚江涯。",
      "梦魂只傍故人飞。"
    ],
    "rhythmic": "浣溪沙"
  },
  {
    "author": "王质",
    "paragraphs": [
      "梦到江南梦却回。",
      "梦归何处得身归。",
      "故溪渌净看凫衣。",
      "下到瞿唐春欲杪，桃花香浪渺无涯。",
      "三台回望五云飞。"
    ],
    "rhythmic": "浣溪沙"
  },
  {
    "author": "王质",
    "paragraphs": [
      "征雁年来得几回。",
      "春风无雁带书归。",
      "故应春瘦减春衣。",
      "花柳伤心经岁月，江湖无梦失津涯。",
      "到家无树不红飞。"
    ],
    "rhythmic": "浣溪沙"
  },
  {
    "author": "王质",
    "paragraphs": [
      "细雨萧萧变作秋。",
      "晚风杨柳冷飕飕。",
      "无言有泪洒西楼。",
      "眼共云山昏惨惨，心随烟水去悠悠。",
      "一蓑一笠任孤舟。"
    ],
    "rhythmic": "浣溪沙"
  },
  {
    "author": "王质",
    "paragraphs": [
      "江沙带湿。",
      "莎露和烟泣。",
      "落日欲低红未入。",
      "悄悄暮峰凝立。",
      "疏林秀色荒寒。",
      "频频驻骑回看。",
      "应是梧桐影下，秋风蹙碎眉山。"
    ],
    "rhythmic": "清平乐"
  },
  {
    "author": "王质",
    "paragraphs": [
      "断桥流水。",
      "香满扶疏里。",
      "忽见一枝明眼底。",
      "人在山腰水尾。",
      "梨花应梦纷纷。",
      "征鸿叫断行云。",
      "不见绿毛么凤，一方明月中庭。"
    ],
    "rhythmic": "清平乐"
  },
  {
    "author": "王质",
    "paragraphs": [
      "从来清瘦。",
      "更被春僝僽。",
      "瘦得花身无可有。",
      "莫放隔帘风透。",
      "一枝相映孤灯。",
      "灯明不似花明。",
      "细看横斜影下，如闻溪水泠泠。"
    ],
    "rhythmic": "清平乐"
  },
  {
    "author": "王质",
    "paragraphs": [
      "雨润梨花雪未乾。",
      "犹自有春寒。",
      "不如且住，清明寒食，数日之间。",
      "想君行尽嘉陵水，我已下江南。",
      "想看万里，时须片纸，各报平安。"
    ],
    "rhythmic": "眼儿媚"
  },
  {
    "author": "王质",
    "paragraphs": [
      "月斧修成腻玉，风斤琢碎轻冰。",
      "主人无那寿杯深。",
      "倩取花来唤醒。",
      "舞罢绣裀凤蹙，饮阑画阁香凝。",
      "试将花蕊数层层。",
      "犹比长年不尽。"
    ],
    "rhythmic": "西江月"
  },
  {
    "author": "王质",
    "paragraphs": [
      "轻蜡细凝蜂蜜，薄罗深压鹅黄。",
      "玉容纵不似何郎。",
      "也在百花头上。",
      "试看眉间一点，全如瓶里孤芳。",
      "明年此日趁鹓行。",
      "记取今朝胜赏。"
    ],
    "rhythmic": "西江月"
  },
  {
    "author": "王质",
    "paragraphs": [
      "蹙蹙红中烟润，梢梢翠尾风斜。",
      "闲轩幽树少啼鸦。",
      "此处最宜君画。",
      "望眼不知天阔，归心常恨山遮。",
      "见君江浦到芦花。",
      "意在琵琶亭下。"
    ],
    "rhythmic": "西江月"
  },
  {
    "author": "王质",
    "paragraphs": [
      "璧水桥边此客，金銮坡上何人。",
      "沙场老马事无成。",
      "泪湿青莹夹镜。",
      "袖手烟霏小景，回头石岭空城。",
      "乾坤遗恨渺难平。",
      "目断塞鸿孤影。"
    ],
    "rhythmic": "西江月"
  },
  {
    "author": "王质",
    "paragraphs": [
      "阴阴湿雾霜无汁。",
      "江气逼、树声滴。",
      "荒林只见夕阳入。",
      "谁唤晚烟集。",
      "渔翁犹把钓竿执。",
      "蓑共笠、时时葺。",
      "风刚浪猛早收拾。",
      "天外暮云黑。"
    ],
    "rhythmic": "滴滴金"
  },
  {
    "author": "王质",
    "paragraphs": [
      "拂拂春风入马啼。",
      "□驻绿杨堤。",
      "绿杨堤上乳莺啼。",
      "声声怨、怨春归。",
      "而今一似花流水，纵迹任东西。",
      "利成名逐在何时。",
      "早赢得、两分飞。"
    ],
    "rhythmic": "燕归来・喜迁莺"
  },
  {
    "author": "王质",
    "paragraphs": [
      "寻遍江南麓。",
      "只有斑斑野菊。",
      "梅花不遇我心悲，一枝得见，便是一年足。",
      "微香来自横冈竹。",
      "飞度寒溪曲。",
      "落路寻人借问，谢他指向深深谷。"
    ],
    "rhythmic": "青门引・青门饮"
  },
  {
    "author": "王质",
    "paragraphs": [
      "空响萧萧似见呼。",
      "溪昏树暗觉神孤。",
      "微茫山路才通足，行到山深路亦无。",
      "寻草浅，拣林疏。",
      "虽疏无奈野藤粗。",
      "春衫不管藤搊碎，可惜教花著地铺。"
    ],
    "rhythmic": "鹧鸪天"
  },
  {
    "author": "王质",
    "paragraphs": [
      "一只船儿任意飞。",
      "眼前不管是和非。",
      "鱼儿得了浑闲事，未得鱼儿未肯归。",
      "全似懒，又如痴。",
      "这些快活有谁知。",
      "华堂只见灯花好，不见波平月上时。"
    ],
    "rhythmic": "鹧鸪天"
  },
  {
    "author": "王质",
    "paragraphs": [
      "风流太守。",
      "未春先试回春手。",
      "天寒修竹斜阳后。",
      "翠袖中间，忽有人红袖。",
      "天香国色浓如酒。",
      "且教青女休僝僽。",
      "梅花元是群花首。",
      "细细商量，只怕梅花瘦。"
    ],
    "rhythmic": "一斛珠"
  },
  {
    "author": "王质",
    "paragraphs": [
      "寒江凝碧。",
      "是谁翦作梨花出。",
      "花心犹带江痕湿。",
      "轻注香腮，却是桃花色。",
      "飞来飞去何曾密。",
      "疏疏全似新相识。",
      "横吹小弄梅花笛。",
      "看你飘零，不似江南客。"
    ],
    "rhythmic": "一斛珠"
  },
  {
    "author": "王质",
    "paragraphs": [
      "平塘玉立。",
      "薄罗飞起层层碧。",
      "人心不似花心密。",
      "待要相逢，未必相逢得。",
      "袜尘不动何曾湿。",
      "芙蓉桥上曾相识。",
      "橹声摇去江声急。",
      "西北高楼，回首浮云隔。"
    ],
    "rhythmic": "一斛珠"
  },
  {
    "author": "王质",
    "paragraphs": [
      "芦花已老。",
      "蓼花已老。",
      "江腹冲风，山头残照。",
      "暮烟不辨栖鸥。",
      "识归舟。",
      "归舟照顾新洲阁。",
      "惊波恶。",
      "别拣深湾泊。",
      "南津北泺，水村总没人家。",
      "莽平沙。"
    ],
    "rhythmic": "怨春郎"
  },
  {
    "author": "王质",
    "paragraphs": [
      "绿阴夹岸人家住。",
      "桥上人来去。",
      "行舟远远唤相应。",
      "全似孤烟斜日、出阊门。",
      "浪花拂拂侵沙觜。",
      "直到垂杨底。",
      "吴江虽有晚潮回。",
      "未比合江亭下、水如飞。"
    ],
    "rhythmic": "虞美人"
  },
  {
    "author": "王质",
    "paragraphs": [
      "翠阴融尽毵毵雪。",
      "惨淡花明灭。",
      "嫩沙拂拂涨痕添。",
      "想见故溪、绿到草堂前。",
      "夕阳红透樱桃粒。",
      "掩映深沈碧。",
      "成都事事似江南。",
      "只是香衾、两处受春寒。"
    ],
    "rhythmic": "虞美人"
  },
  {
    "author": "王质",
    "paragraphs": [
      "缥缈青宵云一握，太清群玉光中。",
      "钧天声里拂香风。",
      "紫皇低接手，稳步上层空。",
      "雀扇徐开鸾影转，日高舞动蛟龙。",
      "双瞻御座立昭容。",
      "回班趋复道，环佩响丁东。"
    ],
    "rhythmic": "临江仙"
  },
  {
    "author": "王质",
    "paragraphs": [
      "千顷翠围遮绿净，菱花影落波中。",
      "看看红锦漾清风。",
      "此时催入觐，烟浪拍云空。",
      "伫见觚棱栖宝爵，旌旗全仗飞龙。",
      "赭黄一点现真容。",
      "御麻宣未毕，云镜上天东。"
    ],
    "rhythmic": "临江仙"
  },
  {
    "author": "王质",
    "paragraphs": [
      "曲水流觞修禊事，祓除洗净春愁。",
      "举尊再拜寿君侯。",
      "只今虚鼎足，好去作班头。",
      "自古相门还出相，春旗小驻南州。",
      "云孙将绍祖风流。",
      "他时如见忆，江汉一渔舟。"
    ],
    "rhythmic": "临江仙"
  },
  {
    "author": "王质",
    "paragraphs": [
      "八字山头来较晚，彩云未散南楼。",
      "夕阳千丈映帘钩。",
      "君侯如欲老，江水莫教流。",
      "扇底清歌尘不动，胡床明月清秋。",
      "天浆为浪玉为舟。",
      "酒阑君便起。",
      "归去立班头。"
    ],
    "rhythmic": "临江仙"
  },
  {
    "author": "王质",
    "paragraphs": [
      "曲曲阑干曲曲池。",
      "万红缭绕锦相围。",
      "花到黄昏思欲睡。",
      "休睡。",
      "眼前都是好相知。",
      "银烛转添花转好，人在，花深深处更相宜。",
      "似此好花须爱惜。",
      "休惜。",
      "鬓边消得两三枝。"
    ],
    "rhythmic": "定风波"
  },
  {
    "author": "王质",
    "paragraphs": [
      "问讯山东窦长卿。",
      "苍苍云外且垂纶。",
      "流水落花都莫问，等取，榆林沙月静边尘。",
      "江面不如杯面阔，卷起，五湖烟浪入清尊。",
      "醉倒投床君且睡，却怕，挑灯看剑忽伤神。"
    ],
    "rhythmic": "定风波"
  },
  {
    "author": "王质",
    "paragraphs": [
      "白璧黄金爵上卿。",
      "紫宸殿下拜丝纶。",
      "才出龙门开虎帐，但看，甲光如水夜如尘。",
      "古古今今男子事，摇动，芙蓉旗影入金尊。",
      "到得关河公事了，早去，白云堆里养精神。"
    ],
    "rhythmic": "定风波"
  },
  {
    "author": "王质",
    "paragraphs": [
      "水风轻，吹不皱。",
      "上下浮光，两镜光相就。",
      "云锦摇香吹散酒。",
      "细听清谈，玉屑津津嗽。",
      "明月前，斜阳后。",
      "竹露秋声，拂拂寒生袖。",
      "掇取湖山聊入手。",
      "紫阁黄扉，到了终须有。"
    ],
    "rhythmic": "苏幕遮"
  },
  {
    "author": "王质",
    "paragraphs": [
      "驿尘飞，天意紧。",
      "香雪芝封，犹带吴泥润。",
      "昨夜宝奁开玉镜。",
      "一点西风，便觉寒秋近。",
      "白苹洲，红蓼径。",
      "风露凄清，快促黄金镫。",
      "叠叠重重听好信。",
      "掷了碧油幢，更掷双堂印。"
    ],
    "rhythmic": "苏幕遮"
  },
  {
    "author": "张孝祥",
    "paragraphs": [
      "人物羲皇上，诗名沈谢间。",
      "漫郎元自谩为官。",
      "醉眼瞢腾、只拟看湘山。",
      "小隐今成趣，邻翁独往还。",
      "野堂梅柳尚春寒。",
      "且趁华灯、频泛酒船宽。"
    ],
    "rhythmic": "南歌子"
  },
  {
    "author": "张孝祥",
    "paragraphs": [
      "柳丝无力。",
      "冉冉萦愁碧。",
      "系我船儿不住，楚江上、晚风急。",
      "棹歌休怨抑。",
      "有人离恨极。",
      "说与归期不远，刚不信、泪偷滴。"
    ],
    "rhythmic": "霜天晓角"
  },
  {
    "author": "张孝祥",
    "paragraphs": [
      "远山眉黛横，媚柳开青眼。",
      "楼阁断霞明，帘幕春寒浅。",
      "杯延玉漏迟，烛怕金刀剪。",
      "明月忽飞来，花影和帘卷。"
    ],
    "rhythmic": "生查子"
  },
  {
    "author": "张孝祥",
    "paragraphs": [
      "小楼重。",
      "下帘栊。",
      "万点芳心绿间红。",
      "秋千图画中。",
      "草茸茸。",
      "柳松松。",
      "细卷玻璃水面风。",
      "春寒依旧浓。"
    ],
    "rhythmic": "长相思"
  },
  {
    "author": "张孝祥",
    "paragraphs": [
      "元宵节。",
      "凤楼相对鳌山结。",
      "鳌山结。",
      "香尘随步，柳梢微月。",
      "多情又把珠帘揭。",
      "游人不放笙歌歇。",
      "笙歌歇。",
      "晓烟轻散，帝城宫阕。"
    ],
    "rhythmic": "忆秦娥"
  },
  {
    "author": "张孝祥",
    "paragraphs": ["归。", "十万人家儿样啼。", "公归去，何日是来时。"],
    "rhythmic": "苍梧谣・归字谣"
  },
  {
    "author": "张孝祥",
    "paragraphs": ["归。", "猎猎薰风飐绣旗。", "拦教住，重举送行杯。"],
    "rhythmic": "苍梧谣・归字谣"
  },
  {
    "author": "张孝祥",
    "paragraphs": ["归。", "数得宣麻拜相时。", "秋前后，公衮更莱衣。"],
    "rhythmic": "苍梧谣・归字谣"
  },
  {
    "author": "张孝祥",
    "paragraphs": [
      "天上掌纶手，阃外折冲才。",
      "发踪指示，平荡全楚息氛埃。",
      "缓带轻裘多暇，燕寝森严兵卫，香篆几徘徊。",
      "襦绔见歌咏，桃李藉栽培。",
      "紫泥封，天笔润，日边来。",
      "趣装入觐，行矣归去作盐梅。",
      "祖帐不须遮道，看取眉间一点，喜气入尊罍。",
      "此去沙堤路，平步上三台。"
    ],
    "rhythmic": "水调歌头"
  },
  {
    "author": "张孝祥",
    "paragraphs": [
      "客里送行客，常苦不胜情。",
      "见公秣马东去，底事却欣欣。",
      "不为青毡俯拾，自是公家旧物，何必更关心。",
      "且喜谢安石，重起为苍生。",
      "圣天子，方侧席，选豪英。",
      "日边仍有知己，应剡荐章间。",
      "好把文经武略，换取碧幢红旆，谈笑扫胡尘。",
      "勋业在此举，莫厌短长亭。"
    ],
    "rhythmic": "水调歌头"
  },
  {
    "author": "张孝祥",
    "paragraphs": [
      "拥貔貅万骑，聚千里、铁衣寒。",
      "正玉帐连云，油幢映日，飞箭天山。",
      "锦城起方面重，对筹壶、尽日雅歌闲。",
      "休遣沙场虏骑，尚馀匹马空还。",
      "那看。",
      "更值春残。",
      "斟绿醑、对朱颜。",
      "正宿雨催红，和风换翠，梅小香悭。",
      "牙旗渐西去也，望梁州、故垒暮云间。",
      "休使佳人敛黛，断肠低唱阳关。"
    ],
    "rhythmic": "木兰花・玉楼春"
  },
  {
    "author": "张孝祥",
    "paragraphs": [
      "一舸凌风，斗酒酹江，翩然乘兴东游。",
      "欲吐平生孤愤，壮气横秋。",
      "浩荡锦囊诗卷，从容玉帐兵筹。",
      "有当时桥下，取履仙翁，谈笑同舟。",
      "先贤济世，偶耳功名，事成岂为封留。",
      "何况我、君恩深重，欲报无由。",
      "长望东南气王，从教西北云浮。",
      "断鸿万里，不堪回首，赤县神州。"
    ],
    "rhythmic": "雨中花・夜行船"
  },
  {
    "author": "张孝祥",
    "paragraphs": [
      "可意黄花人不知。",
      "黄花标格世间稀。",
      "园葵裛露迎朝日，槛菊迎霜媚夕霏。",
      "芍药好，是金丝。",
      "绿藤红刺引蔷薇。",
      "姚家别有神仙品，似着天香染御衣。"
    ],
    "rhythmic": "鹧鸪天"
  },
  {
    "author": "张孝祥",
    "paragraphs": [
      "晓来江上荻花秋。",
      "做弄个离愁。",
      "半竿残日，两行珠泪，一叶扁舟。",
      "须知此去应难遇，直待醉方休。",
      "如今眼底，明朝心上，后日眉头。"
    ],
    "rhythmic": "眼儿媚"
  },
  {
    "author": "张孝祥",
    "paragraphs": [
      "清宫初入韶华管。",
      "宫叶秋声满。",
      "满庭芳草月婵娟。",
      "想见明朝喜色、动天颜。",
      "持杯满劝龙头客。",
      "荣遇时难得。",
      "词源三峡泻瞿塘。",
      "便是醉中空去、也无妨。"
    ],
    "rhythmic": "虞美人"
  },
  {
    "author": "张孝祥",
    "paragraphs": [
      "史君家枕吴波碧。",
      "朱门铺手摇双戟。",
      "也到岭边州。",
      "真成汗漫游。",
      "归期应不远。",
      "趁得东江暖。",
      "翁媪雪垂肩。",
      "双双平地仙。"
    ],
    "rhythmic": "菩萨蛮"
  },
  {
    "author": "张孝祥",
    "paragraphs": [
      "罨画楼前初立马，隔帘笑语相亲。",
      "铅华洗尽见天真。",
      "衫儿轻罩雾，髻子直梳云。",
      "翠叶银丝簪末利，樱桃澹住香唇。",
      "见人不语解留人。",
      "数杯愁里酒，两眼醉时春。"
    ],
    "rhythmic": "临江仙"
  },
  {
    "author": "张孝祥",
    "paragraphs": [
      "我是临川旧史君。",
      "而今欲作岭南人。",
      "重来辽鹤事犹新。",
      "去路政长仍酷暑，主公交契更情亲。",
      "横秋阁上晚风匀。"
    ],
    "rhythmic": "浣溪沙"
  },
  {
    "author": "张孝祥",
    "paragraphs": [
      "康乐亭前种此君。",
      "重来风月苦留人。",
      "儿童竹马笑谈新。",
      "今代孟士仍好客，政成归去眷方新。",
      "十眉环坐晚妆匀。"
    ],
    "rhythmic": "浣溪沙"
  },
  {
    "author": "张孝祥",
    "paragraphs": [
      "十里轻红自笑，两山浓翠相呼。",
      "意行着脚到精庐。",
      "借我绳床小住。",
      "解饮不妨文字，无心更狎鸥鱼。",
      "一声长啸暮烟孤。",
      "袖手西湖归去。"
    ],
    "rhythmic": "西江月",
    "tags": ["西湖"]
  },
  {
    "author": "张孝祥",
    "paragraphs": [
      "天一角。",
      "南枝向我情如昨。",
      "情如昨。",
      "水寒烟淡，雾轻云薄。",
      "吹花嚼蕊愁无托。",
      "年华冉冉惊离索。",
      "惊离索。",
      "倩春留住，莫教摇落。"
    ],
    "rhythmic": "忆秦娥"
  },
  {
    "author": "张孝祥",
    "paragraphs": [
      "湓浦从君已十年。",
      "京江仍许借归船。",
      "相逢此地有因缘。",
      "十万貔貅环武帐，三千珠翠入歌筵。",
      "功成去作地行仙。"
    ],
    "rhythmic": "浣溪沙"
  },
  {
    "author": "张孝祥",
    "paragraphs": [
      "碧云风月无多。",
      "莫被名缰利锁。",
      "白玉为车，黄金作印，不恋休呵。",
      "争如对酒当歌。",
      "人是人非恁麽。",
      "年少甘罗，老成吕望，必竟如何。"
    ],
    "rhythmic": "柳梢青"
  },
  {
    "author": "张孝祥",
    "paragraphs": [
      "万里去担簦，谁识新丰旅。",
      "好事些儿说与郎，奴是姮娥侣。",
      "若到广寒宫，但道奴传语。",
      "待我仙郎折桂枝，拣个高枝与。"
    ],
    "rhythmic": "卜算子"
  },
  {
    "author": "张孝祥",
    "paragraphs": [
      "草底蛩吟。",
      "烟横水际，月澹松阴。",
      "荷动香浓，竹深凉早，销尽烦襟。",
      "发稀浑不胜簪。",
      "更客里、吴霜暗侵。",
      "富贵功名，本来无意，何况如今。"
    ],
    "rhythmic": "柳梢青"
  },
  {
    "author": "张孝祥",
    "paragraphs": [
      "香佩潜分紫绣囊。",
      "野塘波急折鸳鸯。",
      "春风灞岸空回首，落日西陵更断肠。",
      "雪下哦诗怜谢女，花间为令胜潘郎。",
      "从今千里同明月，再约圜时拜夜香。"
    ],
    "rhythmic": "瑞鹧鸪"
  },
  {
    "author": "张孝祥",
    "paragraphs": [
      "相春堂上闻莺语。",
      "正花柳、芳菲处。",
      "有底尊前欢且舞。",
      "满堂宾客，紫泥丹诏，衮衮烟霄路。",
      "君王天纵资仁武。",
      "要尺箠、平骄虏。",
      "思得英雄亲驾驭。",
      "将军行矣，九重虚宁，谈笑清寰宇。"
    ],
    "rhythmic": "青玉案"
  },
  {
    "author": "张孝祥",
    "paragraphs": [
      "海云四敛，太清楼、极目一天秋色。",
      "明月飞来云雾尽，城郭山川历历。",
      "良夜悠悠，西风袅袅，银汉冰轮侧。",
      "云霓三弄，广寒宫殿长笛。",
      "偏照紫府瑶台，香笼玉座，翠霭迷南北。",
      "天上人间凝望处，应有乘风归客。",
      "露滴金盘，凉生玉宇，满地新霜白。",
      "壶中清赏，画檐高挂虚碧。"
    ],
    "rhythmic": "念奴娇"
  },
  {
    "author": "张孝祥",
    "paragraphs": [
      "风帆更起，望一天秋色，离愁无数。",
      "明日重阳尊酒里，谁与黄花为主。",
      "别岸风烟，孤舟灯火，今夕知何处。",
      "不如江月，照伊清夜同去。",
      "船过采石江边，望夫山下，酌水应怀古。",
      "德耀归来虽富贵，忍弃平生荆布。",
      "默想音容，遥怜儿女，独立衡皋暮。",
      "桐乡君子，念予憔悴如许。"
    ],
    "rhythmic": "念奴娇"
  },
  {
    "author": "张孝祥",
    "paragraphs": [
      "雄风豪雨，时节清明近。",
      "帘幕起轻寒，暖红炉、笑翻灰烬。",
      "阴藏迟日，欲验几多长，绣工慵，围棋倦，香篆频销印。",
      "茂林芳径，绿变红添润。",
      "桃杏意酣酣，占前头、一番花信。",
      "华堂尊酒，但作艳阳歌，禽声喜，流云尽，明日春游俊。"
    ],
    "rhythmic": "蓦山溪"
  },
  {
    "author": "张孝祥",
    "paragraphs": [
      "春入园林，花信总诸迟速。",
      "听鸣禽、稍迁乔木。",
      "夭桃弄色，海棠芬馥。",
      "风雨霁，芳径草心频绿。",
      "禊事才过，相次禁烟追逐。",
      "想千岁、楚人遗俗。",
      "青旗沽酒，各家炊熟。",
      "良夜游，明月胜烧花烛。"
    ],
    "rhythmic": "拾翠羽"
  },
  {
    "author": "张孝祥",
    "paragraphs": [
      "烂烂明霞红日暮。",
      "艳艳轻云，皓月光初吐。",
      "倾国倾城恨无语。",
      "彩鸾祥凤来还去。",
      "爱花常为花留住。",
      "今岁风光，又是前春处。",
      "醉倒扶归也休诉。",
      "习池人笑山翁语。"
    ],
    "rhythmic": "蝶恋花"
  },
  {
    "author": "张孝祥",
    "paragraphs": [
      "红白莲房生一处。",
      "雪肌霞艳难为喻。",
      "当是神仙来紫府。",
      "双禀赋。",
      "人间相见犹相妒。",
      "清雨轻烟凝态度。",
      "风标公子来幽鹭。",
      "欲遣微波传尺素。",
      "歌曲误。",
      "醉中自有周郎顾。"
    ],
    "rhythmic": "渔家傲"
  },
  {
    "author": "张孝祥",
    "paragraphs": [
      "听话危亭句景。",
      "芳郊迥、草长川永。",
      "不待崇冈与峻岭。",
      "倚栏杆，望无穷，心已领。",
      "万事浮云影。",
      "最旷阔、鹭闲鸥静。",
      "好是炎天烟雨醒。",
      "柳阴浓，芰荷香，风日冷。"
    ],
    "rhythmic": "夜游宫"
  },
  {
    "author": "张孝祥",
    "paragraphs": [
      "桃换肌肤菊换妆。",
      "只疑春色到重阳。",
      "偷将天上千年艳，染却人间九日黄。",
      "新艳冶，旧风光。",
      "东篱分付武陵香。",
      "尊前醉眼空相顾，错认陶潜是阮郎。"
    ],
    "rhythmic": "鹧鸪天"
  },
  {
    "author": "张孝祥",
    "paragraphs": [
      "人物风流册府仙。",
      "谁教落魄到穷边。",
      "独班未引甘泉伏，三峡先寻上水船。",
      "斟楚酒，扣湘弦。",
      "竹枝歌里意凄然。",
      "明时合下清猿泪，闲日须题采凤笺。"
    ],
    "rhythmic": "鹧鸪天"
  },
  {
    "author": "张孝祥",
    "paragraphs": [
      "落霞残照横西阁。",
      "阁西横照残霞落。",
      "波浅戏鱼多。",
      "多鱼戏浅波。",
      "手携行客酒。",
      "酒客行携手。",
      "肠断九歌长。",
      "长歌九断肠。"
    ],
    "rhythmic": "菩萨蛮"
  },
  {
    "author": "张孝祥",
    "paragraphs": [
      "渚莲红乱风翻雨。",
      "雨翻风乱红莲渚。",
      "深处宿幽禽。",
      "禽幽宿处深。",
      "澹妆秋水鉴。",
      "鉴水秋妆澹。",
      "明月思情人。",
      "情人思月明。"
    ],
    "rhythmic": "菩萨蛮"
  },
  {
    "author": "张孝祥",
    "paragraphs": [
      "晚花残雨风帘卷。",
      "卷帘风雨残花晚。",
      "双燕语虚窗。",
      "窗虚语燕双。",
      "睡醒风惬意。",
      "意惬风醒睡。",
      "谁与话情诗。",
      "诗情话与谁。"
    ],
    "rhythmic": "菩萨蛮"
  },
  {
    "author": "张孝祥",
    "paragraphs": [
      "白头人笑花间客。",
      "客间花笑人头白。",
      "年去似流川。",
      "川流似去年。",
      "老羞何事好。",
      "好事何羞老。",
      "红袖舞香风。",
      "风香舞袖红。"
    ],
    "rhythmic": "菩萨蛮"
  },
  {
    "author": "张孝祥",
    "paragraphs": [
      "路尽湘江水，人行瘴雾间。",
      "昏昏西北度严关。",
      "天外一簪初见、岭南山。",
      "北雁连书断，秋霜点鬓斑。",
      "此行休问几时还。",
      "唯拟桂林佳处、过春残。"
    ],
    "rhythmic": "南歌子"
  },
  {
    "author": "张孝祥",
    "paragraphs": [
      "风柳摇丝花缠枝。",
      "满目韶辉。",
      "离鸿过尽百劳飞。",
      "都不似、燕来归。",
      "旧来王谢堂前地，情分独依依。",
      "画梁雕拱启朱扉。",
      "看双舞、羽人衣。"
    ],
    "rhythmic": "燕归梁"
  },
  {
    "author": "张孝祥",
    "paragraphs": [
      "风生杜若洲，日暮垂杨浦。",
      "行到田田乱叶边，不见凌波女。",
      "独自倚危栏，欲向荷花语。",
      "无奈荷花不应人，背立啼红雨。"
    ],
    "rhythmic": "卜算子"
  },
  {
    "author": "张孝祥",
    "paragraphs": [
      "秩秩宾筵，玉潭春涨玻璃满。",
      "旆霞风卷。",
      "可但长安远。",
      "夏木成阴，路袅薰风转。",
      "空留恋。",
      "细吹银管。",
      "别意随声缓。"
    ],
    "rhythmic": "点绛唇"
  },
  {
    "author": "张孝祥",
    "paragraphs": [
      "湖海倦游客，江汉有归舟。",
      "西风千里，送我今夜岳阳楼。",
      "日落君山云气，春到沅湘草木，远思渺难收。",
      "徙倚栏杆久，缺月挂帘钩。",
      "雄三楚，吞七泽，隘九州。",
      "人间好处，何处更似此楼头。",
      "欲吊沈累无所，但有渔儿樵子，哀此写离忧。",
      "回首叫虞舜，杜若满芳洲。"
    ],
    "rhythmic": "水调歌头",
    "tags": ["岳阳楼"]
  },
  {
    "author": "张孝祥",
    "paragraphs": [
      "醉痕潮玉。",
      "爱柔英未吐，露花如簇。",
      "绝艳矜春，分流芳金谷。",
      "风梳雨沐。",
      "偏只欠、夜阑清淑。",
      "杜老情疏，黄州恨冷，谁怜幽独。"
    ],
    "rhythmic": "锦园春"
  },
  {
    "author": "张孝祥",
    "paragraphs": [
      "三月灞桥烟共雨。",
      "拂拂依依飞到处。",
      "雪逑轻扬弄精神，扑不住。",
      "留不住。",
      "常系柔肠千万缕。",
      "只恐舞风无定据。",
      "容易著人容易去。",
      "肯将心绪向才郎，待拟处。",
      "终须与。",
      "作个罗帏收拾取。"
    ],
    "rhythmic": "天仙子"
  },
  {
    "author": "张孝祥",
    "paragraphs": [
      "日日青楼醉梦中。",
      "不知楼外已春浓。",
      "杏花未遇疏疏雨，杨柳初摇短短风。",
      "扶画鹢，跃花骢。",
      "涌金门外小桥东。",
      "行行又入笙歌里，人在珠帘第几重。"
    ],
    "rhythmic": "鹧鸪天"
  },
  {
    "author": "张孝祥",
    "paragraphs": [
      "玉妃孤艳照冰霜。",
      "初试道家妆。",
      "素衣嫌怕姮娥妒，染成宫样鹅黄。",
      "宫额娇涂飞燕，缕金愁立秋娘。",
      "湘罗百濯蹙香囊。",
      "蜜露缀琼芳。",
      "蔷薇水蘸檀心紫，郁金薰染浓香。",
      "萼绿轻移云袜，华清低舞霓裳。"
    ],
    "rhythmic": "风入松"
  },
  {
    "author": "郭世模",
    "paragraphs": [
      "倾城一笑得留人。",
      "舞罢娇娥敛黛愁。",
      "明月宝鞲金洛臂，翠琼花珥碧搔头。",
      "晴云片雪腰支袅，晚吹微波眼色秋。",
      "清露亭皋芳草绿，轻绡软挂玉帘钩。"
    ],
    "rhythmic": "瑞鹧鸪"
  },
  {
    "author": "郭世模",
    "paragraphs": [
      "云阶连月地。",
      "记旧游、身在温柔乡里。",
      "花阴透窗绮。",
      "罗衾拥残梦，流莺惊起。",
      "银瓶水沸。",
      "待梳妆、屏风共倚。",
      "看情眉恨眼，宿粉剩香，乱愁无际。",
      "长记。",
      "多情消减，宋玉连墙，茂陵同里。",
      "离怀似水。",
      "天涯路，叹愁悴。",
      "想鸳机织锦，鸾台窥镜，秦丝幽怨未已。",
      "好归去、共把琴书，倚娇扶醉。"
    ],
    "rhythmic": "瑞鹤仙"
  },
  {
    "author": "郭世模",
    "paragraphs": [
      "青灯听雨夜荒凉。",
      "归梦苦难长。",
      "坐想玉奁鸳锦，空馀臂粉衣香。",
      "枕边共语，窗前执手，帘外啼妆。",
      "也是平生薄幸，须还几度思量。"
    ],
    "rhythmic": "朝中措"
  },
  {
    "author": "郭世模",
    "paragraphs": [
      "玉盏浮琼蚁，金奁吐翠虬。",
      "醉乡归路接温柔。",
      "暗卜幽期低约、笑藏阄。",
      "索去眉先锁，将言泪已流。",
      "小窗移火更迟留。",
      "自剔灯花油涴、玉搔头。"
    ],
    "rhythmic": "南歌子"
  },
  {
    "author": "郭世模",
    "paragraphs": [
      "光风转蕙，泛崇兰、漠漠满城飞絮。",
      "金谷楼危山共远，几点亭亭烟树。",
      "枝上残花，胭脂满地，乱落如红雨。",
      "青春将暮，玉箫声在何处。",
      "无端天与娉婷，帘钩鹦鹉，梦断闻残语。",
      "玉骨瘦来无一把，手挹罗衣看取。",
      "江北江南，灵均去后，谁采苹花与。",
      "香销云散，断魂分付潮去。"
    ],
    "rhythmic": "念奴娇"
  },
  {
    "author": "郭世模",
    "paragraphs": [
      "几点胭脂印指红。",
      "一双蛾绿敛眉浓。",
      "夜寒绡帐烛花融。",
      "剩炷龙涎熏骨冷，旋调银液镇心忪。",
      "整鬟羞顾半娇慵。"
    ],
    "rhythmic": "浣溪沙"
  },
  {
    "author": "黄仁荣",
    "paragraphs": ["监郡风流欢洽。"],
    "rhythmic": "木兰花・玉楼春"
  },
  {
    "author": "许左之",
    "paragraphs": ["谁知花有主。", "误入花深处。", "放直下、酒杯乾、便归去。"],
    "rhythmic": "失调名"
  },
  {
    "author": "许左之",
    "paragraphs": ["忆你当初，惜我不去。", "伤我如今，留你不住。"],
    "rhythmic": "失调名"
  },
  {
    "author": "黄谈",
    "paragraphs": [
      "午风清暑，过西湖隐约，曾游堤路。",
      "云径烟扉人境绝，真是珠宫玄圃。",
      "倦倚阑干，笑呼艇子，同入荷花去。",
      "一杯相属，恍然身在何许。",
      "休怪梦入巫云，凌波罗袜，我在迷湘浦。",
      "缥缈惊鸿飞燕举，却怨严城钟鼓。",
      "百斛明珠，千金骏马，豪气今犹故。",
      "归来清晓，幅巾犹带香露。"
    ],
    "rhythmic": "念奴娇",
    "tags": ["西湖"]
  },
  {
    "author": "张",
    "paragraphs": [
      "雪月两相映，水石互悲鸣。",
      "不知岩上枯木，今夜若为情。",
      "应见尘中胶扰，便道山间空旷，与麽了平生。",
      "与麽平生了，□水不流行。",
      "起披衣，瞻碧汉，露华清。",
      "寥寥千载，此事本分明。",
      "若向乾坤识易，便信行藏无间，处处总圆成。",
      "记取渊冰语，莫错定盘星。"
    ],
    "rhythmic": "水调歌头"
  },
  {
    "author": "阎苍舒",
    "paragraphs": [
      "少年闻说京华，上元景色烘晴昼。",
      "朱轮画毂，雕鞍玉勒，九衢争骤。",
      "春满鳌山，夜沈陆海，一天星斗。",
      "正红球过了，鸣鞘声断，迥鸾驭、钧天奏。",
      "谁料此生亲到，十五年、都城如旧。",
      "而今但有，伤心烟雾，萦愁杨柳。",
      "宝箓宫前，绛霄楼下，不堪回首。",
      "愿皇图早复，端门灯火，照人还又。"
    ],
    "rhythmic": "水龙吟"
  },
  {
    "author": "崔敦礼",
    "paragraphs": [
      "惊世文章，门户照人，外家衣钵。",
      "多谢温存，相期宅相，此恩难说。",
      "今朝祝寿樽前，共拜舞、诸孙下列。",
      "但愿从今，一年强似，一年时节。"
    ],
    "rhythmic": "柳梢青"
  },
  {
    "author": "崔敦礼",
    "paragraphs": [
      "暖日江南梅柳，春风堂上笙歌。",
      "满斟醽醁笑声哗。",
      "再拜千年寿嘏。",
      "清健非缘服玉，红颜不是苍霞。",
      "仙姿福禄自无涯。",
      "要看沧溟绿野。"
    ],
    "rhythmic": "西江月"
  },
  {
    "author": "崔敦礼",
    "paragraphs": [
      "本是瑶台月里仙。",
      "笑麾鸾鹤住人间。",
      "蟠桃一熟三千岁，剩对春风日月闲。",
      "缡绶结，彩衣斑。",
      "孙枝相应傍门阑。",
      "年年同上长生酒，得见沧溟几度乾。"
    ],
    "rhythmic": "鹧鸪天"
  },
  {
    "author": "崔敦礼",
    "paragraphs": [
      "王母瑶池景物鲜。",
      "蟠桃华宝不知年。",
      "天教把定春风笑，来作人间长寿仙。",
      "披蕊芨，诵云篇。",
      "朝朝香火篆炉烟。",
      "只将清静为真乐，合住春秋岁八千。"
    ],
    "rhythmic": "鹧鸪天"
  },
  {
    "author": "崔敦礼",
    "paragraphs": [
      "吴松江畔，对烟波浩渺，相忘鸥鸟。",
      "日日篮舆湖上路，十里珠帘惊笑。",
      "高下楼台，浅深溪坞，著此香山老。",
      "辋川图上，好风吹梦曾到。",
      "不用金谷繁华，碧城修竹，自比封君号。",
      "万壑千岩天付与，一洗寒酸郊岛。",
      "霖雨方思，烟尘未扫，合挽三江倒。",
      "功成名遂，却来依旧华表。"
    ],
    "rhythmic": "念奴娇"
  },
  {
    "author": "崔敦礼",
    "paragraphs": [
      "倚棹太湖畔，踏月上垂虹。",
      "银涛万顷无际，渺渺欲浮空。",
      "为问瀛洲何在，我欲骑鲸归去，挥手谢尘笼。",
      "未得世缘了，佳处且从容。",
      "饮湖光，披晓月，抹春风。",
      "平生豪气安用，江海兴无穷。",
      "身在冰壶千里，独倚朱栏一啸，惊起睡中龙。",
      "此乐岂多得，归去莫匆匆。"
    ],
    "rhythmic": "水调歌头",
    "tags": ["太湖"]
  },
  {
    "author": "崔敦礼",
    "paragraphs": [
      "吴王台上雨初晴。",
      "远烟横。",
      "柳如云。",
      "门外西风，催踏马啼尘。",
      "声断阳关人去□，遮落日，向西秦。",
      "不教容易纵归程。",
      "语酸辛。",
      "黯消魂。",
      "且共一尊，相属莫辞频。",
      "后夜月明千里隔，君忆我，我思君。"
    ],
    "rhythmic": "江城子"
  },
  {
    "author": "陈造",
    "paragraphs": [
      "今朝人自藕州来。",
      "花意尚迟迥。",
      "几时画船同载，云锦照樽罍。",
      "铃斋外，已全开。",
      "是谁催，诗仙住处，和气回春，羯鼓如雷。"
    ],
    "rhythmic": "诉衷情"
  },
  {
    "author": "陈造",
    "paragraphs": [
      "山立翠屏开几面。",
      "画舸经行，蒲葺□□岸。",
      "想过溪门帆影转。",
      "湖光忽作浮天远。",
      "诗卷来时春晼晚。",
      "愁把钓游，佳处寻思遍。",
      "不许冷官人所贱。",
      "拘缠自叹冰蚕茧。"
    ],
    "rhythmic": "蝶恋花"
  },
  {
    "author": "陈造",
    "paragraphs": [
      "蝶狂风闹，不到凝香地。",
      "谁见飞琼巧梳洗。",
      "厌孤标冷艳，不入时宜，银烛底，酒沁冰肌未睡。",
      "东君怜索寞，分寄寒斋，闹耐残醒嗅芳蕊。",
      "费西湖东阁，多少诗愁，援采笔、重与江梅品第。",
      "算肯容、丹杏接仙游，又却要蕊宫，侍香扶醉。"
    ],
    "rhythmic": "洞仙歌",
    "tags": ["西湖"]
  },
  {
    "author": "陈造",
    "paragraphs": [
      "胜日探梅去，邂逅得奇观。",
      "南枝的皪，陡觉品俗又香悭。",
      "曾是瑶妃清瘦，帝与金丹换骨，酒韵上韶颜。",
      "百叠侈罗袂，小立耐春寒。",
      "凝香地，古仙伯，玉尘间。",
      "烦公持并三友，秀色更堪飡。",
      "定笑芙蓉骚客，认作东风桃杏，醉眼自相谩。",
      "相见落诗笔，字字漱龙阑。"
    ],
    "rhythmic": "水调歌头"
  },
  {
    "author": "陈造",
    "paragraphs": [
      "冰花的皪冰蟾下。",
      "松烟竹雾溪桥夜。",
      "斜倚小峰峦。",
      "依依同岁寒。",
      "生绡明粉墨。",
      "浅笑犹倾国。",
      "恰似野桥看。",
      "飘零只等闲。"
    ],
    "rhythmic": "菩萨蛮"
  },
  {
    "author": "陈造",
    "paragraphs": [
      "凝香仙伯莺花主。",
      "雅意怜羁旅。",
      "略分春色便浓欢。",
      "街吏何妨日日、报平安。",
      "诗人一醉龙公妒。",
      "恰限今朝雨。",
      "关门独酌强伸眉。",
      "也胜栖栖腰铺、守风时。"
    ],
    "rhythmic": "虞美人"
  },
  {
    "author": "陈造",
    "paragraphs": [
      "闲去街头赏大花。",
      "翠帷珠幰护豪华。",
      "西真宴罢群仙醉，千尺黄云错紫霞。",
      "团粉黛，闹箫笳。",
      "使星躔处住灵槎。",
      "定知今夜游仙梦，不落西京姚魏家。"
    ],
    "rhythmic": "鹧鸪天"
  },
  {
    "author": "陈造",
    "paragraphs": [
      "遍赏扬州百种花。",
      "因循忘却鬓苍华。",
      "客闲惯刻分题烛，坐久还生醉眼霞。",
      "催掺鼓，趁鸣笳。",
      "未应回首问归槎。",
      "清明寒食风烟地，判到今春不著家。"
    ],
    "rhythmic": "鹧鸪天"
  },
  {
    "author": "陈造",
    "paragraphs": [
      "醉阅东风百种花。",
      "醒来长悔误随车。",
      "须知绿幕黄帘底，别有春藏姚魏家。",
      "空想像，胜惊嗟。",
      "梦云从此漫天涯。",
      "二年得趁花前约，潘鬓缘愁恐更华。"
    ],
    "rhythmic": "鹧鸪天"
  },
  {
    "author": "陈造",
    "paragraphs": [
      "歌筵当日小蓬瀛。",
      "晚妆明。",
      "识芳卿。",
      "挽袖新词，曾博遏云声。",
      "又侍仙翁灯夕饮，红雾底，沸箫笙。",
      "催人刻烛待诗成。",
      "捧雕觥。",
      "媚盈盈。",
      "不道醉魂，入夜已瞢腾。",
      "墨涴香罗回盼处，和笑道，太狂生。"
    ],
    "rhythmic": "江神子・江城子"
  },
  {
    "author": "黄定",
    "paragraphs": [
      "间世文章万选钱。",
      "清时平步八花砖。",
      "大开紫府瑶池宴，正是橙黄橘绿天。",
      "金烛里，玉堂前。",
      "翰林元是武夷仙。",
      "雍容草罢明堂诏，留取天香馥寿筵。"
    ],
    "rhythmic": "鹧鸪天"
  },
  {
    "author": "王自中",
    "paragraphs": [
      "扁舟夜泛，向子陵台下，偃帆收橹。",
      "水阔风摇舟不定。",
      "依约月华新吐。",
      "细酌清泉，痛浇尘臆，唤起先生语。",
      "当年纶钓，为谁高卧烟渚。",
      "还念古往今来，功名可共，能几人光武。",
      "一旦星文惊四海，从此故人何许。",
      "到底轩裳，不如蓑笠，久矣心相与。",
      "天低云淡，浩然吾欲高举。"
    ],
    "rhythmic": "念奴娇"
  },
  {
    "author": "李处全",
    "paragraphs": [
      "金节照南国，画戟壮陪都。",
      "严谯古角霜晓，雄胜压全吴。",
      "葱倩采香古径，缥缈折梅新奏，春事早关渠。",
      "谁识使君意，行乐与民俱。",
      "披绣幌，薰宝篆，引琼酥。",
      "黄堂富暇，宾幕谈笑足欢娱。",
      "看取十行丹诏，遥指五云深处，归路接亨衢。",
      "玉佩映鸳缀，不老奉轩虞。"
    ],
    "rhythmic": "水调歌头"
  },
  {
    "author": "李处全",
    "paragraphs": [
      "上马趣携酒，送客古朱方。",
      "秋风斜日山际，低草见牛羊。",
      "酩酊不知更漏，但见横江白露，清映月如霜。",
      "平睨广寒殿，谁说路歧长。",
      "醉还醒，时起舞，念吾乡。",
      "江山尔尔，回首千载几兴亡。",
      "一笑书生事业，谁信管城居士，不换碧油幢。",
      "好在中冷水，击楫奏伊凉。"
    ],
    "rhythmic": "水调歌头"
  },
  {
    "author": "韩淲",
    "paragraphs": [
      "静乐堂中禅悦身。",
      "相家庆袭两家春。",
      "瑶池云气冲霄鹤，兰砌风标瑞世麟。",
      "华屋邃，宝杯新。",
      "年年秋与月常明。",
      "笙箫且奏长生曲，宣劝还看送喜频。"
    ],
    "rhythmic": "鹧鸪天"
  },
  {
    "author": "韩淲",
    "paragraphs": [
      "香滴滴。",
      "肌肤冰雪娇无力。",
      "娇无力。",
      "秋风凉冷，有谁消得。",
      "洗妆不奈云鬟侧。",
      "璧堂珠院空相忆。",
      "空相忆。",
      "轻颦浅笑，小梅标格。"
    ],
    "rhythmic": "忆秦娥"
  },
  {
    "author": "韩淲",
    "paragraphs": [
      "熏风两节照稽山。",
      "三百里湖间。",
      "镜上谁为贺老，棹船能伴官闲。",
      "今年寿日，不妨吟啸，还上清班。",
      "为寄长生新曲，齐眉想见酡颜。"
    ],
    "rhythmic": "朝中措"
  },
  {
    "author": "韩淲",
    "paragraphs": [
      "风高木落。",
      "壮心万里空回薄。",
      "振衣待把尘埃濯。",
      "声里斜阳，孤起戍楼角。",
      "人生谁会谁为错。",
      "年来但觉多离索。",
      "黄花照地浑开却。",
      "华发如斯，同和醉落魄。"
    ],
    "rhythmic": "醉落魄・一斛珠"
  },
  {
    "author": "韩淲",
    "paragraphs": [
      "山林锺鼎似无同。",
      "舒卷有穷通。",
      "洗出壶中三峡，帝城赢得从容。",
      "黄流乱注，狂澜既倒，砥柱能东。",
      "此际诞弥杯酒，宜歌风虎云龙。"
    ],
    "rhythmic": "朝中措"
  },
  {
    "author": "韩淲",
    "paragraphs": [
      "日日山迷水癖，年年书恼诗痴。",
      "寻思那里要他知。",
      "试比古人犹未。",
      "往往眼甜口苦，常常心是身非。",
      "如何则甚破他疑。",
      "只学今人足矣。"
    ],
    "rhythmic": "西江月"
  },
  {
    "author": "韩淲",
    "paragraphs": [
      "小楼秋霁碧阑干。",
      "中人初薄寒。",
      "霜风吹我到湖山。",
      "平林斜照残。",
      "空阔里，有无间。",
      "牵萝翠袖闲。",
      "篮舆兴尽却愁还。",
      "断肠歌未阑。"
    ],
    "rhythmic": "阮郎归"
  },
  {
    "author": "韩淲",
    "paragraphs": [
      "湖上有孤山，合把探梅词刻。",
      "清浅黄昏时候，冷疏枝寒色。",
      "窗前忽到又如何，一夜足相忆。",
      "信道收香藏白，报春风消息。"
    ],
    "rhythmic": "好事近"
  },
  {
    "author": "韩淲",
    "paragraphs": [
      "买得船儿去下湖。",
      "这些天气近来无。",
      "清和风里绿阴初。",
      "酒不为渠闲放荡，诗应嫌我太粗疏。",
      "酒徒诗社复何如。"
    ],
    "rhythmic": "浣溪沙"
  },
  {
    "author": "韩淲",
    "paragraphs": [
      "江上新凉入酒杯。",
      "瑞芝堂祝寿筵开。",
      "五楼百雉更崔嵬。",
      "劳来流离施菽麦，作成丰稔到田莱。",
      "便朝天去也徘徊。"
    ],
    "rhythmic": "浣溪沙"
  },
  {
    "author": "韩淲",
    "paragraphs": [
      "残春风雨绕檐声。",
      "山空分外鸣。",
      "闲来落佩倒冠缨。",
      "尚馀亲旧情。",
      "人不见，句还成。",
      "又听求友莺。",
      "濯缨一曲可流行。",
      "何须观我生。"
    ],
    "rhythmic": "醉桃源・阮郎归"
  },
  {
    "author": "韩淲",
    "paragraphs": [
      "留得菖蒲酒一杯。",
      "与公今日寿筵开。",
      "灵山排闼送青来。",
      "须信南州高士后，持荷持节照苏台。",
      "瑞云深处是三台。"
    ],
    "rhythmic": "浣溪沙"
  },
  {
    "author": "韩淲",
    "paragraphs": [
      "固穷斋里语吾生。",
      "言之必可行。",
      "扶疏夏木既啼莺。",
      "更逢鱼计成。",
      "多雅尚，少时情。",
      "沧浪渔父缨。",
      "高歌宁与俗争鸣。",
      "朱弦疏越声。"
    ],
    "rhythmic": "醉桃源・阮郎归"
  },
  {
    "author": "韩淲",
    "paragraphs": [
      "从心所欲。",
      "高蹈祠官惟见独。",
      "其寿伊何。",
      "古井章泉水不波。",
      "腊前梅好。",
      "玉洁日光香耐老。",
      "才大三千。",
      "首首清诗得自编。"
    ],
    "rhythmic": "减字木兰花"
  },
  {
    "author": "韩淲",
    "paragraphs": [
      "归来又喜山中约。",
      "菊枝桂树真宜酌。",
      "兴尽只观山。",
      "秋深方闭关。",
      "会须追雅步。",
      "策蹇或肩舆。",
      "少待必能治。",
      "膏肓泉石医。"
    ],
    "rhythmic": "菩萨蛮"
  },
  {
    "author": "韩淲",
    "paragraphs": [
      "园居好处，是古梅飞动、欺霜凌雪。",
      "底问纷华桃李态，自倚天姿明洁。",
      "城外灵山，桥头玉水，多少佳风月。",
      "岁寒时候，南枝尤与清绝。",
      "几回唤酒寻诗，诗成小醉，絮帽浑敧侧。",
      "领略不辞身跌宕，一洗群儿啁哳。",
      "太始遗音，元和新样，到了都难说。",
      "草玄经在，对花何闷孤寂。"
    ],
    "rhythmic": "百字令・念奴娇"
  },
  {
    "author": "韩淲",
    "paragraphs": [
      "醉倒城中不过溪。",
      "溪外无尘，惟掩柴扉。",
      "水浮桥漾翠烟霏。",
      "一片闲情，能几人知。",
      "留饮君家絮帽敧。",
      "爆竹声中，万事如斯。",
      "梅催春动已熹微。",
      "尔既能来，我亦何疑。"
    ],
    "rhythmic": "一翦梅"
  },
  {
    "author": "韩淲",
    "paragraphs": [
      "又见年年雪。",
      "水浮桥、南岸幽处，周遭森列。",
      "横碧轩中空旧话，独钓寒江愁绝。",
      "更一段、冰霜高洁。",
      "忽得两篇强健曲，倚回风、洒急凭谁说。",
      "嗟巩雒，乃闽浙。",
      "何当醉酒扬雄宅。",
      "问避人避地，其如楚之舆接。",
      "览德已而歌凤去，千仞辉翔难蹑。",
      "我和句、却愁狂辄。",
      "折尽梅花伤岁暮，□撒盐、起絮分才劣。",
      "鸡犬静，涧篱�怼�"
    ],
    "rhythmic": "贺新郎"
  },
  {
    "author": "韩淲",
    "paragraphs": [
      "竹隐高深，夏凉日有清风度。",
      "苎衣绳屦。",
      "鹤发空相顾。",
      "翠扑流烟，又向溪翁去。",
      "青山路。",
      "要当同住。",
      "长占无尘处。"
    ],
    "rhythmic": "点绛唇"
  },
  {
    "author": "韩淲",
    "paragraphs": [
      "秋林只共秋风老。",
      "秋山却笑秋吟少。",
      "恰恨有秋香。",
      "青岩秋夜凉。",
      "清秋须是酒。",
      "结客秋知否。",
      "醉笔写成秋。",
      "一秋无复愁。"
    ],
    "rhythmic": "菩萨蛮"
  },
  {
    "author": "韩淲",
    "paragraphs": [
      "海棠开，春已半，桃李又如许。",
      "一朵梨花，院落阑干雨。",
      "不禁中酒情怀，爱闲懊恼，都忘却、旧题诗处。",
      "燕莺语。",
      "溪岸点点飞绵，杨柳无重数。",
      "带得愁来，莫恁空休去。",
      "断肠芳草天涯，行云荏苒，和好梦、有谁分付。"
    ],
    "rhythmic": "祝英台近"
  },
  {
    "author": "韩淲",
    "paragraphs": [
      "人已醉。",
      "溪北溪南春意。",
      "击鼓吹箫花落未。",
      "杏梅桃共李。",
      "水底鱼龙惊起。",
      "推枕月明千里。",
      "伊吕衰翁徒尔耳。",
      "我怀犹未是。"
    ],
    "rhythmic": "谒金门"
  },
  {
    "author": "韩淲",
    "paragraphs": [
      "晓来一阵催花雨。",
      "正桃李、横塘处。",
      "笙歌帘幕燕莺喧。",
      "春在人间不老、谷城仙。",
      "潇湘图画迎千骑。",
      "襦裤欢声起。",
      "功名风虎庆云龙。",
      "更看万钉横带、系金狨。"
    ],
    "rhythmic": "虞美人"
  },
  {
    "author": "韩淲",
    "paragraphs": [
      "水南何事兴偏浓。",
      "花草小园中。",
      "山气静分馀霭，泉声幽转流淙。",
      "午桥坐上英豪客，今昔为谁容。",
      "不是倚楼人在，登临无复携筇。"
    ],
    "rhythmic": "朝中措"
  },
  {
    "author": "韩淲",
    "paragraphs": [
      "烟雨海棠花，春夜沈沈酌。",
      "寒食清明数日间，人也须行乐。",
      "不怕笛声长，只怕风儿恶。",
      "烛影红酣宝篆香，楼上黄昏角。"
    ],
    "rhythmic": "卜算子"
  },
  {
    "author": "韩淲",
    "paragraphs": [
      "闲度日。",
      "愁里费人辞辟。",
      "榆火新烟还熟食。",
      "小墙花槛直。",
      "锦字玉徽清集。",
      "何用主人留客。",
      "相赏暂时谁画得。",
      "庞公非浪出。"
    ],
    "rhythmic": "谒金门"
  },
  {
    "author": "韩淲",
    "paragraphs": [
      "锦瑟瑶琴续断弦。",
      "璧堂初过牡丹天。",
      "玉钩斜压小珠帘。",
      "睡鸭炉温吟散后，双鸳屏掩酒醒前。",
      "一番春事怨啼鹃。"
    ],
    "rhythmic": "浣溪沙"
  },
  {
    "author": "韩淲",
    "paragraphs": [
      "丝丝柳色清愁织。",
      "山城望断花溪碧。",
      "回首仲宣楼。",
      "登临无计愁。",
      "雨声吹海立。",
      "流转韶光急。",
      "九万有鹏程。",
      "沈香天上亭。"
    ],
    "rhythmic": "菩萨蛮"
  },
  {
    "author": "韩淲",
    "paragraphs": [
      "梅雨快晴风，苔竹定翻新箨。",
      "相望得寻幽调，把陈言都略。",
      "大江东去更飞云，心事共回薄。",
      "彷佛散庵佳处，一声声猿鹤。"
    ],
    "rhythmic": "好事近"
  },
  {
    "author": "韩淲",
    "paragraphs": [
      "黄发享颐期，兄弟此时宜告。",
      "见说对床夜雨，世间尘都扫。",
      "青毡堂外瑞峰高，云气拂晴昊。",
      "老大中原人物，在江湖乡保。"
    ],
    "rhythmic": "好事近"
  },
  {
    "author": "韩淲",
    "paragraphs": [
      "三叠古藤阴，自笑无能为役。",
      "千载和陶新曲，了非仙非释。",
      "影徒随我月徘徊，风叶露华湿。",
      "瓮下是成真逸，醉令人思毕。"
    ],
    "rhythmic": "好事近"
  },
  {
    "author": "韩淲",
    "paragraphs": [
      "霓裳霞佩淡丰容。",
      "云冷露华浓。",
      "唤起石丁归去，冥冥仙仗崆峒。",
      "人间秋老花饶笑，清映小帘栊。",
      "记取五城深处，凤箫吹下天风。"
    ],
    "rhythmic": "朝中措"
  },
  {
    "author": "韩淲",
    "paragraphs": [
      "新月已如许，我问带湖梅。",
      "人闲题句，赢得浮潋酒盈杯。",
      "落拓豪英满坐，烂漫风骚连纸，天外凤凰来。",
      "只怕轻孤负，莫待巧安排。",
      "空翠滴，寒爽矣，晚佳哉。",
      "为君绝倒，折尽千树玉蓓堆。",
      "渺渺章泉好在，寂寂卢泉仙去，今古付尊罍。",
      "拍手见花木，放眼记莓苔。"
    ],
    "rhythmic": "水调歌头"
  },
  {
    "author": "韩淲",
    "paragraphs": [
      "看了香梅看瑞香。",
      "月桥花槛更云窗。",
      "不知是有春多少，玉水灵山醉几场。",
      "闲蝶梦，褪蜂黄。",
      "尽温柔处尽端相。",
      "珠帘十里扬州路，赢得潘郎两鬓霜。"
    ],
    "rhythmic": "鹧鸪天"
  },
  {
    "author": "韩淲",
    "paragraphs": [
      "今年是处梅花早。",
      "分明开到章泉好。",
      "兄弟寿杯同。",
      "暗香明月风。",
      "风流文物旧。",
      "春意枝枝透。",
      "儿侄定飞轩。",
      "衣冠与世传。"
    ],
    "rhythmic": "菩萨蛮"
  },
  {
    "author": "韩淲",
    "paragraphs": [
      "聚星亭下书堂水。",
      "冬来欲问梅花使。",
      "圭撮是何官。",
      "人间有底难。",
      "章泉词和去。",
      "交道元如故。",
      "转眼岁将穷。",
      "溪头鹤发翁。"
    ],
    "rhythmic": "菩萨蛮"
  },
  {
    "author": "韩淲",
    "paragraphs": [
      "年年羞插菊花游。",
      "华发不禁秋。",
      "此日遨头寻胜，消除万斛清愁。",
      "湿云凉雨南台上，歌动玉溪流。",
      "俯仰人间今古，多情破帽飕飕。"
    ],
    "rhythmic": "朝中措"
  },
  {
    "author": "韩淲",
    "paragraphs": [
      "银笔金花，断肠有句闲挥扫。",
      "又还落了。",
      "梅片阳春小。",
      "古往今来，风味须才调。",
      "山林少。",
      "这些襟抱。",
      "输与江东老。"
    ],
    "rhythmic": "点绛唇"
  },
  {
    "author": "韩淲",
    "paragraphs": [
      "的皪南枝横县宇。",
      "空山无此新花吐。",
      "手种几多梅。",
      "迎霜今已开。",
      "簪屏聊隐几。",
      "诗与君应喜。",
      "更报晏斋翁。",
      "相将索笑同。"
    ],
    "rhythmic": "菩萨蛮"
  },
  {
    "author": "韩淲",
    "paragraphs": [
      "莫笑闲身老态多。",
      "避人避世欲如何。",
      "分明画出山阴道。",
      "太息吟成宁戚歌。",
      "穿木石，泛烟波。",
      "从前魑魅喜人过。",
      "灵山西畔高溪上，一棹归来舞短蓑。"
    ],
    "rhythmic": "鹧鸪天"
  },
  {
    "author": "韩淲",
    "paragraphs": [
      "系得船儿柳岸头。",
      "夹江灯火雨飕飕。",
      "寻诗家醉更绸缪。",
      "待腊未教寒事少，小春搀取暗香浮。",
      "夜长飞梦失清愁。"
    ],
    "rhythmic": "浣溪沙"
  },
  {
    "author": "韩淲",
    "paragraphs": [
      "爱日回春一线长。",
      "氛氲谁忆御炉香。",
      "孤城岁晚卧沧江。",
      "花底千官迎淑气，湖阴十里写晴光。",
      "剩拼华发醉为乡。"
    ],
    "rhythmic": "浣溪沙"
  },
  {
    "author": "韩淲",
    "paragraphs": [
      "春入疏弦调外声。",
      "雪云初霁带湖清。",
      "屏温香软绮窗深。",
      "山倚虚窗情淡淡，水流清浅韵泠泠。",
      "断魂醒处梦难凭。"
    ],
    "rhythmic": "浣溪沙"
  },
  {
    "author": "韩淲",
    "paragraphs": [
      "云外月。",
      "画出一痕清绝。",
      "梅已飘零桃未发。",
      "带湖烟水阔。",
      "汀渚尚留微雪。",
      "不恨酒融歌歇。",
      "老我多情胶漫结。",
      "半醒空自说。"
    ],
    "rhythmic": "谒金门"
  },
  {
    "author": "韩淲",
    "paragraphs": [
      "满眼春生梅柳意，山居清听风泉。",
      "又因初度说今年。",
      "华颠相望处，新曲忽来前。",
      "自笑一周闲甲子，何为佞佛贪仙。",
      "如翁辈行敢随肩。",
      "徒知言语妙，欢喜向谁传。"
    ],
    "rhythmic": "临江仙"
  },
  {
    "author": "韩淲",
    "paragraphs": [
      "不怕醉。",
      "记取吟边滋味。",
      "幽草绿阴花絮里。",
      "莺啼双燕起。",
      "老去是何乡里。",
      "漠漠吴头楚尾。",
      "一曲荒山清照水。",
      "殢渠杯酒旨。"
    ],
    "rhythmic": "谒金门"
  },
  {
    "author": "韩淲",
    "paragraphs": [
      "雨收云薄。",
      "有底情怀恶。",
      "一段春风花事，吟得就、又忘却。",
      "海棠红未落。",
      "细细流霞酌。",
      "选甚蝇营狗苟，皆现定、有何错。"
    ],
    "rhythmic": "霜天晓角"
  },
  {
    "author": "韩淲",
    "paragraphs": [
      "寒食清明春事好，公家霁月光风。",
      "年时犹记雨声中。",
      "州侯陈乐舞，法从酒杯同。",
      "坐上王杨虽自散，酴醿依旧香浓。",
      "待将诗易寿无穷。",
      "鸢飞鱼跃矣，风虎更云龙。"
    ],
    "rhythmic": "临江仙"
  },
  {
    "author": "韩淲",
    "paragraphs": [
      "莫道庞公不入州。",
      "为谁歌酒也迟留。",
      "襟期别乘真难事，领略同游岂易谋。",
      "他扰扰，自悠悠。",
      "香浮茉莉笑花头。",
      "一帘云影催诗雨，唤起佳人无限愁。"
    ],
    "rhythmic": "鹧鸪天"
  },
  {
    "author": "韩淲",
    "paragraphs": [
      "诗非漫与，酒非无算，都是悲秋兴在。",
      "与君觞咏欲如何，画不就、新凉境界。",
      "微云抹月，斜河回斗，隐隐奇奇怪怪。",
      "刚风九万舞瑶林，甚些少、人间利害。"
    ],
    "rhythmic": "鹊桥仙"
  },
  {
    "author": "韩淲",
    "paragraphs": [
      "闲里相看两鬓秋。",
      "酒能沾醉雨能幽。",
      "吾庐何幸得翁留。",
      "世路尽教终易与，山林佳话恐难酬。",
      "人来人去亦知不。"
    ],
    "rhythmic": "浣溪沙"
  },
  {
    "author": "韩淲",
    "paragraphs": [
      "分付心情作上元。",
      "不知投老在林泉。",
      "谁将村酒劝觥船。",
      "月影静摇风柳外，霜华寒浸雪梅边。",
      "醉敧乌帽忽醒然。"
    ],
    "rhythmic": "浣溪沙"
  },
  {
    "author": "韩淲",
    "paragraphs": [
      "老觉空生易得年。",
      "闲居那复问旌旃。",
      "一丘春静自回旋。",
      "翁善於人知美矣，我行於世转乖然。",
      "清词俾寿喜言传。"
    ],
    "rhythmic": "浣溪沙"
  },
  {
    "author": "韩淲",
    "paragraphs": [
      "红梅已谢，杏花开也，一片海棠犹未。",
      "春风吹我带湖烟，甚恰限、新晴天气。",
      "黄昏楼上，烛花影里，拼得那回滋味。",
      "暗尘弦索拂纤纤，梦留取、巫山十二。"
    ],
    "rhythmic": "鹊桥仙"
  },
  {
    "author": "韩淲",
    "paragraphs": [
      "晴色入青山，更见飞花晚。",
      "不是不登临，自是心情懒。",
      "试襞小红笺，与写天涯怨。",
      "杜宇一声春，楼下沧波远。"
    ],
    "rhythmic": "生查子"
  },
  {
    "author": "韩淲",
    "paragraphs": [
      "缥渺神仙云雾窗。",
      "说与苏州，未断人肠。",
      "带湖烟月堕苍茫。",
      "唤醒嫦娥，春笋纤长。",
      "马上琵琶半额妆。",
      "拨尽相思，十二巫阳。",
      "疏□清梦入潇湘。",
      "佩玉鸣鸾，吹下天香。"
    ],
    "rhythmic": "一翦梅"
  },
  {
    "author": "韩淲",
    "paragraphs": [
      "西溪回合小青苍。",
      "梅雨弄残阳。",
      "意行陇亩，景分庭院，乳燕春长。",
      "酒深不用人歌啸，锄圃试商量。",
      "细晞菜甲，旋寻蔬笋，一梦黄粱。"
    ],
    "rhythmic": "眼儿媚"
  },
  {
    "author": "韩淲",
    "paragraphs": [
      "一曲笙歌外，四座笑谈清。",
      "使君秋霁领客，别乘更宗英。",
      "想像亲闱称寿，写就通家情分，相与庆恩荣。",
      "劝动桂花发，香雾扑帘旌。",
      "功名事，台阁路，好同登。",
      "只今报政归诏，舆论正蜚声。",
      "以我文章学术，与国和平安靖，冠剑入明庭。",
      "应顾棠阴下，野老鬓星星。"
    ],
    "rhythmic": "水调歌头"
  },
  {
    "author": "韩淲",
    "paragraphs": [
      "云到春飞若素期。",
      "柳条吹送落梅枝。",
      "冰壶表里谁能赋，玉鉴圆明且屈卮。",
      "村舍北，郡楼西。",
      "治中风调只心知。",
      "不堪野老关门醉，想见山翁倒载时。"
    ],
    "rhythmic": "鹧鸪天"
  },
  {
    "author": "韩淲",
    "paragraphs": [
      "杏花雨里东风峭。",
      "不比寻常开了。",
      "枝上飞来多少。",
      "人与春将老。",
      "山城灯火笙箫杳。",
      "梦到十洲三岛。",
      "睡觉绮窗清晓。",
      "绿遍池塘草。"
    ],
    "rhythmic": "桃源忆故人"
  },
  {
    "author": "韩淲",
    "paragraphs": [
      "荆楚谁言镜听词。",
      "烛花影动画檐低。",
      "烧灯天气醉为期。",
      "雨湿杏腮疑淡淡，风迷柳眼半僛僛。",
      "小山西路板桥西。"
    ],
    "rhythmic": "浣溪沙"
  },
  {
    "author": "韩淲",
    "paragraphs": [
      "春来晴雨常相半。",
      "水光风力花撩乱。",
      "山北与山南。",
      "行歌或再三。",
      "诵君诗过日。",
      "才大真盘屈。",
      "寿我敢言酬。",
      "相望亦饮不。"
    ],
    "rhythmic": "菩萨蛮"
  },
  {
    "author": "韩淲",
    "paragraphs": [
      "百花丛里试新妆。",
      "不许巫山枉断肠。",
      "牡丹风扬曲声长。",
      "寒食清明闲节序，绮窗朱户少年场。",
      "燕泥香润落空梁。"
    ],
    "rhythmic": "浣溪沙"
  },
  {
    "author": "韩淲",
    "paragraphs": [
      "西湖十里孤山路。",
      "犹记荷花处。",
      "翠茎红蕊最关情。",
      "不是薰风、吹得晚来晴。",
      "而今老去丹青底。",
      "醉腻娇相倚。",
      "棹歌声缓采香归。",
      "如梦如酲、新月照涟漪。"
    ],
    "rhythmic": "虞美人",
    "tags": ["西湖"]
  },
  {
    "author": "韩淲",
    "paragraphs": [
      "送君报最登朝路。",
      "初整曹装处。",
      "又因杯酒见馀情。",
      "凉雨灵山阁上、月初晴。",
      "醺然领客襟怀底。",
      "消得阑干倚。",
      "风流别乘我依归。",
      "清誉冰溪棠荫、绿漪漪。"
    ],
    "rhythmic": "虞美人"
  },
  {
    "author": "韩淲",
    "paragraphs": [
      "一番风月已平分。",
      "留得玉溪云。",
      "蔼蔼宾僚如故，东楼北海清尊。",
      "荷香凉透，柳阴深锁，翠袂珠裙。",
      "□到九重城里，才华好觐吾君。"
    ],
    "rhythmic": "朝中措"
  },
  {
    "author": "韩淲",
    "paragraphs": [
      "宋玉悲秋合反骚。",
      "陶潜把菊任持醪。",
      "山遥遥外水萧萧。",
      "梦不到时诗自在，兴难忘处恨全消。",
      "香沈沈里蕊飘飘。"
    ],
    "rhythmic": "浣溪沙"
  },
  {
    "author": "韩淲",
    "paragraphs": [
      "君之竹隐是章泉。",
      "只要世家传。",
      "莫道闲诗浪句，风花雪月云烟。",
      "一杯我醉，百年人事，乾转坤旋。",
      "直与唤回兴替，羲皇留下遗编。"
    ],
    "rhythmic": "朝中措"
  },
  {
    "author": "韩淲",
    "paragraphs": [
      "一抹青山拍岸溪。",
      "麦云将过笋初齐。",
      "不知何处水流西。",
      "小阁路头吾欲醉，短蓬船尾客同携。",
      "酒边华发更题诗。"
    ],
    "rhythmic": "浣溪沙"
  },
  {
    "author": "韩淲",
    "paragraphs": [
      "水绕孤村客路赊。",
      "一楼风雨角巾斜。",
      "举觞无复问煎茶。",
      "夜静曲声初喷竹，酒深烛影细吹花。",
      "明朝飞鹭起圆沙。"
    ],
    "rhythmic": "浣溪沙"
  },
  {
    "author": "韩淲",
    "paragraphs": [
      "忆把兰桡系柳堤。",
      "斜风细雨一蓑衣。",
      "夕阳回照断霞飞。",
      "洛浦佩寒如隔日，高唐梦到又何时。",
      "背人挑□独心知。"
    ],
    "rhythmic": "浣溪沙"
  },
  {
    "author": "韩淲",
    "paragraphs": [
      "玉水灵山地，燕寝亦书功。",
      "邦人耆老，诞弥佳节以词通。",
      "尔岂知吾恺悌，我乃因君谈笑，祝寿酒杯同。",
      "箫鼓少人会，歌舞为谁容。",
      "观坐客，惊野老，笔如风。",
      "个般酬唱，诏回应上玉华东。",
      "多少家传经济，留与孙谋持守，出处信何穷。",
      "唤起千年调，分付一车公。"
    ],
    "rhythmic": "水调歌头"
  },
  {
    "author": "韩淲",
    "paragraphs": [
      "人间多少闲风度。",
      "薄情失记相逢处。",
      "绿鬓画鸦儿。",
      "旧巢双燕栖。",
      "舞衫回素玉。",
      "檀板声何蹙。",
      "一抹晚霞飞。",
      "泪痕无脸啼。"
    ],
    "rhythmic": "菩萨蛮"
  },
  {
    "author": "韩淲",
    "paragraphs": [
      "彩笔新题字字香。",
      "雁来时候燕空梁。",
      "芙蓉无处著秋光。",
      "人远山长言外意，曲传书恨醉时妆。",
      "倩谁闲寄水云乡。"
    ],
    "rhythmic": "浣溪沙"
  },
  {
    "author": "韩淲",
    "paragraphs": [
      "晚云烘日枝南北。",
      "一杯未尽梅花曲。",
      "城郭小春回。",
      "暗香开未开。",
      "留连吾欲醉。",
      "醉眼红尘外。",
      "多少老心情。",
      "景清人亦清。"
    ],
    "rhythmic": "菩萨蛮"
  },
  {
    "author": "韩淲",
    "paragraphs": [
      "闲寻杯酒，清翻曲语，相与送残冬。",
      "天地推移，古今兴替，斯道岂雷同。",
      "明窗玉蜡梅枝好，人情淡、物华浓。",
      "个样风光，别般滋味，无梦听飞鸿。"
    ],
    "rhythmic": "少年游"
  },
  {
    "author": "韩淲",
    "paragraphs": [
      "未就丹砂须九转。",
      "谁把新词，歌绕梁尘遍。",
      "拍拍韶华春意满。",
      "揆予初度文何健。",
      "恰是山花汀草远。",
      "独乐园林，不梦笙歌殿。",
      "灵气仙才非小见。",
      "霞杯漫道蟠桃献。"
    ],
    "rhythmic": "蝶恋花"
  },
  {
    "author": "韩淲",
    "paragraphs": [
      "千叶香梅春在手。",
      "日薄帘栊，花影遮前后。",
      "小立徐行还易久。",
      "微吟莫厌伤多久。",
      "拾翠流红弦管透。",
      "望断青青，休问行人柳。",
      "往事如云如梦否。",
      "连天芳草惊依旧。"
    ],
    "rhythmic": "蝶恋花"
  },
  {
    "author": "韩淲",
    "paragraphs": [
      "南陌柔桑，粉墙低见谁家女。",
      "燕飞莺语。",
      "依约提篮去。",
      "老觉多情，梦也无分付。",
      "君知否。",
      "楚襄何处。",
      "一段阳台雨。"
    ],
    "rhythmic": "点绛唇"
  },
  {
    "author": "韩淲",
    "paragraphs": [
      "滴滴琼英发翠绡。",
      "江梅标韵木香娇。",
      "乍凉时候漏声遥。",
      "欲绾鬓丝妆未了，半回身分曲初招。",
      "霓裳依约梦魂飘。"
    ],
    "rhythmic": "浣溪沙"
  },
  {
    "author": "韩淲",
    "paragraphs": [
      "雨阁云流小院秋。",
      "半醺凉意不关愁。",
      "一番相见一番休。",
      "淡伫乍持杯未浅，懒歌浑罢笑初收。",
      "主宾无处著绸缪。"
    ],
    "rhythmic": "浣溪沙"
  },
  {
    "author": "韩淲",
    "paragraphs": [
      "生与真妃姓氏同。",
      "家随西子苎萝东。",
      "谁道玉肌寒起粟，酒能红。",
      "火齐烧空来上苑，冰浆凝露在西宫。",
      "不似荔枝生处远，恨薰风。"
    ],
    "rhythmic": "摊破浣溪沙・山花子"
  },
  {
    "author": "李廷忠",
    "paragraphs": [
      "洛浦风光烂漫时。",
      "千金开宴醉为期。",
      "花方著雨犹含笑，蝶不禁寒总是痴。",
      "香腮擎吐浓华艳，不随桃李竞春菲。",
      "东君自有回天力，看把花枝带月归。"
    ],
    "rhythmic": "瑞鹧鸪"
  },
  {
    "author": "李廷忠",
    "paragraphs": [
      "玉女翠帷熏，香粉开妆面。",
      "不是占春迟，羞被群花见。",
      "纤手折柔条，绛雪飞千片。",
      "流入紫金卮，未许停歌扇。"
    ],
    "rhythmic": "生查子"
  },
  {
    "author": "李廷忠",
    "paragraphs": [
      "风流最数宣城，奇山秀水神仙府。",
      "琴高台畔，花姑坛上，鸾翔凤舞。",
      "春度玉墀，月升金掌，荣分铜虎。",
      "想少陵，知有异人间出，三百载、留佳句。",
      "岁岁椒盘柏斝，到明朝、又还重举。",
      "阳和散作，千岩瑞雪，两溪甘雨。",
      "汲取恩波，酿成禄酒，庆公初度。",
      "有东风传报，都人已为，筑沙堤路。"
    ],
    "rhythmic": "水龙吟"
  },
  {
    "author": "李廷忠",
    "paragraphs": [
      "幕府增辉，前度刘郎，又还到来。",
      "看芙蓉池畔，神凝秋水，绮罗丛里，欢动春雷。",
      "彩笔新题，金钗半醉，当日英雄安在哉。",
      "开筵处，是真仙福地，不著纤埃。",
      "堪怜倦客情怀。",
      "听吹竹弹丝金奏谐。",
      "有黄花插鬓，何妨敧帽，绿橙醒酒，莫惜空罍。",
      "坐上疏狂，帘间姝丽，应想横波一笑回。",
      "停杯久，待娇歌缓劝，归骑休催。"
    ],
    "rhythmic": "沁园春"
  },
  {
    "author": "方千里",
    "paragraphs": [
      "心抵江莲长苦。",
      "凌波人去。",
      "厌厌消瘦不胜衣，恨清泪、多於雨。",
      "旧曲慵歌琼树。",
      "谁传香素。",
      "碧溪流水过楼前，问红叶、来何处。"
    ],
    "rhythmic": "一落索"
  },
  {
    "author": "方千里",
    "paragraphs": [
      "锦鳞绣羽。",
      "难传愁态颦妩。",
      "岸草际天，云影垂絮。",
      "人何许。",
      "谩并栏倚柱。",
      "烟光暮。",
      "怅榆钱满路。",
      "送春殢酒。",
      "欢期幽会希遇。",
      "彩箫凤侣。",
      "回首分携处。",
      "双脸吹愁雨。",
      "无限语。",
      "再见时记否。"
    ],
    "rhythmic": "垂丝钓"
  },
  {
    "author": "方千里",
    "paragraphs": [
      "山色澄秋，水光融日，浮萍飘碎还圆。",
      "数行征雁，分破白鸥烟，高下回塘暗谷，写幽思、终日溅溅。",
      "闲凝望，残霞暝霭，何处一渔船。",
      "江南，思旧隐，筠轩野径，茅舍疏椽。",
      "惯携壶花下，敧帽风前。",
      "想像渊明旧节，琴中趣、何必疏弦。",
      "归欤计，不将五斗，输与北窗眠。"
    ],
    "rhythmic": "满庭芳"
  },
  {
    "author": "方千里",
    "paragraphs": [
      "垂杨烟湿嫩葆。",
      "别屿环清窈。",
      "绀影浮新涨，夷犹终日鱼鸟，花妥庭下草。",
      "鸣蝉闹。",
      "暗绿藏台沼。",
      "野轩小。",
      "敧眠断梦，闲书风叶颠倒。",
      "诗怀酒思，悔费十年昏晓。",
      "投老红尘倦再到。",
      "愁觉。",
      "悠然心寄天表。"
    ],
    "rhythmic": "隔浦莲・隔浦莲近拍"
  },
  {
    "author": "方千里",
    "paragraphs": [
      "庭叶飘寒，砌蛩催织，夜色迢迢难度。",
      "细剔灯花，再添香兽，凄凉洞房朱户。",
      "见凤枕羞孤另，相思洒红雨。",
      "有谁语。",
      "道年来，为郎憔悴，音问隔，回首后期尚阻。",
      "寂寞两愁山，锁闲情、无限颦妩。",
      "嫩雪消肌，试罗衣、宽尽腰素。",
      "问何时梦里，趁得好风飞去。"
    ],
    "rhythmic": "法曲献仙音"
  },
  {
    "author": "方千里",
    "paragraphs": [
      "柳拂鹅黄，草揉螺黛，院落雨痕才断。",
      "蜂须雾湿，燕嘴泥融，陌上细风频扇。",
      "多少艳景关心，长苦春光，疾如飞箭。",
      "对东风忍负，西园清赏，翠深香远。",
      "空暗忆、醉走铜驼，闲敲金镫，倦迹素衣尘染。",
      "因花瘦觉，为酒情锺，绿鬓几番催变。",
      "何况逢迎向人，眉黛供愁，娇波回倩。",
      "料相思此际，浓似飞红万点。"
    ],
    "rhythmic": "过秦楼"
  },
  {
    "author": "方千里",
    "paragraphs": [
      "四山翠合，一溪碧绕秋容靓。",
      "波定。",
      "见鹭立鱼跳动平镜。",
      "修林散步屧，古木通幽径。",
      "风静。",
      "烟雾直、池塘倒晴影。",
      "流年旧事，老矣尘心莹。",
      "还暗省。",
      "点吴霜、憔悴愧潘令。",
      "梦忆江南，小园路迥。",
      "愁听。",
      "叶落辘轳金井。"
    ],
    "rhythmic": "侧犯"
  },
  {
    "author": "方千里",
    "paragraphs": [
      "暮色催更鼓，庭户月影胧□。",
      "记旧迹、玉楼东。",
      "看枕上芙蓉。",
      "云屏几轴江南画，香篆炉暖烟空。",
      "睡起处，绣衾重。",
      "尚残酒潮红。",
      "忡忡。",
      "从分散，歌稀宴小，怀丽质，浑如梦中。",
      "苦寂寞、离情万绪，似秋后、怯雨芭蕉，不展愁封。",
      "何时细语，此夕相思，曾对西风。"
    ],
    "rhythmic": "塞翁吟"
  },
  {
    "author": "方千里",
    "paragraphs": [
      "扇留风，冰却暑。",
      "夏木阴阴，相对黄鹂语。",
      "薄晚轻阴还阁雨。",
      "远岸烟深，仿佛菱歌举。",
      "燕归来，花落去。",
      "几度逢迎，几度伤羁旅。",
      "油壁西陵人识否。",
      "好约追凉，小舣蒹葭浦。"
    ],
    "rhythmic": "苏幕遮"
  },
  {
    "author": "方千里",
    "paragraphs": [
      "菱藕花开来路香。",
      "满船丝竹载西凉。",
      "波摇发彩粉生光。",
      "翡翠双飞寻密浦，鸳鸯浓睡倚回塘。",
      "闲情须与酒商量。"
    ],
    "rhythmic": "浣溪沙"
  },
  {
    "author": "方千里",
    "paragraphs": [
      "密约深期卒未成。",
      "藏钩春酒坐频倾。",
      "向人娇艳夜亭亭。",
      "相顾无言情易觉，归来单枕梦犹惊。",
      "眼梢怨泪几时晴。"
    ],
    "rhythmic": "浣溪沙"
  },
  {
    "author": "方千里",
    "paragraphs": [
      "面面虚堂水照空。",
      "天然一朵玉芙蓉。",
      "千娇百媚语惺憁。",
      "未散娇云轻□鬓，欲融轻雪乍凝胸。",
      "石榴裙衩为谁红。"
    ],
    "rhythmic": "浣溪沙"
  },
  {
    "author": "方千里",
    "paragraphs": [
      "刻样衣裳巧刻绘。",
      "彩枝环绕万年藤。",
      "生香吹透縠蚕冰。",
      "嫩水带山娇不断，湿云堆岭腻无声。",
      "香肩婀娜许谁凭。"
    ],
    "rhythmic": "浣溪沙"
  },
  {
    "author": "方千里",
    "paragraphs": [
      "闲荡兰舟，翠娥仙袂风中举。",
      "鸳鸯深浦。",
      "绿暗曾来路。",
      "留恋荷香，薄晚慵归去。",
      "还相顾。",
      "练波澄素。",
      "月上潮生处。"
    ],
    "rhythmic": "点绛唇"
  },
  {
    "author": "方千里",
    "paragraphs": [
      "远山重叠乱山盘。",
      "江上晚风酸。",
      "秋容更兼残日，枫叶照人丹。",
      "书未到，梦犹闲。",
      "鬓先斑。",
      "凭高无语，征雁知愁，声断云间。"
    ],
    "rhythmic": "诉衷情"
  },
  {
    "author": "方千里",
    "paragraphs": [
      "河梁携手别，临歧语，共约踏青归。",
      "自双燕再来，断无音信，海棠开了，还又参差。",
      "料此际，笑随花便面，醉骋锦障泥。",
      "不忆故园，粉愁香怨，忍教华屋，绿惨红悲。",
      "旧家歌舞地，生疏久，尘暗凤缕罗衣。",
      "何限可怜心事，难诉欢期。",
      "但两点愁蛾，才开重敛，几行清泪，欲制还垂。",
      "争表为郎憔悴，相见方知。"
    ],
    "rhythmic": "风流子"
  },
  {
    "author": "方千里",
    "paragraphs": [
      "长亭无数，羁客将归，故园换叶。",
      "乳鸭随波，轻苹满渚时共唼。",
      "接眼春色何穷，更橹声伊轧。",
      "思忆前欢，未言心已愁怯。",
      "欺鬓吴霜。",
      "恨星星、又还盈镊。",
      "锦纹鱼素，那堪重翻再阅。",
      "粉指香痕依旧，在绣裳鸳箧。",
      "多少相思，皱成眉上千叠。"
    ],
    "rhythmic": "华胥引"
  },
  {
    "author": "方千里",
    "paragraphs": [
      "暮色闻津鼓。",
      "烟波碧、数行征雁时度。",
      "轻榔聚网，长歌和楫，水村渔户。",
      "行人又落天涯，但怅望、高阳伴侣。",
      "记旧日、酒卸宫袍，马酬少妾词赋。",
      "如今鬓影萧然，相逢似雪，徒话愁苦。",
      "芳尘暗陌。",
      "残花遍野，岁华空去。",
      "垂阳翠拂门径，尚梦想、当时住处。",
      "纵早归、绿渐成阴，青娥在否。"
    ],
    "rhythmic": "宴清都"
  },
  {
    "author": "方千里",
    "paragraphs": [
      "花骢纵策，制泪掩斜扉。",
      "玉炉细袅，鸳被半闲，萧瑟罗帏。",
      "银漏声，那更杂、疏疏雨里，此时怀抱谁知。",
      "恨凄其。",
      "西窗自剪寒花，沈吟暗数归期。",
      "最爱深情密意，无限当年，往复诗辞。",
      "千万纸。",
      "甚近日、人来字渐稀。"
    ],
    "rhythmic": "四园竹"
  },
  {
    "author": "方千里",
    "paragraphs": [
      "碧纱窗外黄鹂语，声声似愁春晚。",
      "岸柳飘绵，庭花堕雪，惟有平芜如剪。",
      "重门尚掩。",
      "看风动疏帘，浪铺湘簟。",
      "暗想前欢，旧游心事寄诗卷。",
      "鳞鸿音信未睹，梦魂寻访后，关山又隔无限。",
      "客馆愁思，天涯倦迹，几许良宵展转。",
      "闲情意远。",
      "记密阁深闺，绣衾罗荐。",
      "睡起无人，料应眉黛敛。"
    ],
    "rhythmic": "齐天乐"
  },
  {
    "author": "方千里",
    "paragraphs": [
      "溶溶水映娟娟秀。",
      "浅约宫妆笼翠袖。",
      "舞馀杨柳乍萦风，睡起海棠犹带酒。",
      "憔悴萧郎缘底瘦。",
      "那日花前相见后。",
      "西窗疑是故人来，费得罗笺诗几首。"
    ],
    "rhythmic": "木兰花・玉楼春"
  },
  {
    "author": "方千里",
    "paragraphs": [
      "塞云垂地，堤烟重，燕鸿初度江表。",
      "露荷风柳向人疏，台榭还清悄。",
      "恨脉脉、离情怨晓。",
      "相思魂梦银屏小。",
      "奈倦客征衣，自遍拂尘埃，玉镜羞照。",
      "无限静陌幽坊，追欢寻赏，未落人后先到。",
      "少年心事转头空，况老来怀抱。",
      "尽绿叶红英过了。",
      "离声慵整当时调。",
      "问丽质，从憔悴，消减腰围，似郎多少。"
    ],
    "rhythmic": "霜叶飞"
  },
  {
    "author": "方千里",
    "paragraphs": [
      "庭院雨晴，倚斜照、睡馀双鹜。",
      "正学染修蛾，官柳细匀黛绿。",
      "绣帘半卷，透笑语、琐窗华屋。",
      "带脆声咽韵，远近时闻丝竹。",
      "乍著单衣，才拈圆扇，气候暄燠。",
      "趁骄马香车，同按绣坊画曲。",
      "人生如寄，浪勤耳目。",
      "归醉乡，犹胜旅情愁独。"
    ],
    "rhythmic": "蕙兰芳・蕙兰芳引"
  },
  {
    "author": "方千里",
    "paragraphs": [
      "四远天垂野。",
      "向晚景，雕鞍卸。",
      "吴蓝滴草，塞锦藏柳，风物堪画。",
      "对雨收雾霁初晴也。",
      "正陌上、烟光洒。",
      "听黄鹂、啼红树，短长音□如写。",
      "怀抱几多愁，年时趁、欢会幽雅。",
      "尽日足相思，奈春昼难夜。",
      "念征尘、满堆襟袖，那堪更、独游花阴下。",
      "一别鬓毛减，镜中霜满把。"
    ],
    "rhythmic": "塞垣春"
  },
  {
    "author": "方千里",
    "paragraphs": [
      "烟湿高花，雨藏低叶，为谁翠消红陨。",
      "叹水流波迅。",
      "抚艳景、尚有轻阴馀润。",
      "乳莺啼处路，思归意、泪眼暗忍。",
      "青青榆荚满地，纵买闲愁难尽。",
      "勾引。",
      "正记著年时，乍怯春寒阵阵。",
      "小阁幽窗，残妆剩粉，黛眉曾晕。",
      "迢递魂梦万里，恨断柔肠寸。",
      "知何时重见，空为相思瘦损。"
    ],
    "rhythmic": "丁香结"
  },
  {
    "author": "方千里",
    "paragraphs": [
      "朝日融怡，天气艳冶，桃英杏萼犹小。",
      "燕垒初营，蜂衙乍散，池面烟光缥缈。",
      "芳草如薰，更潋滟、波光相照。",
      "锦绣萦回，丹青映发，未容春老。",
      "倦客自嗟清兴少。",
      "念归记、梦魂飞绕。",
      "浪阔鱼沈，云高雁阻，瞪目添愁抱。",
      "忆香闺、临丽景，无人伴、轻颦浅笑。",
      "想像消魂，怨东风、孤衾独晓。"
    ],
    "rhythmic": "氐州第一"
  },
  {
    "author": "方千里",
    "paragraphs": [
      "院宇无人晴昼，静看帘波舞。",
      "自怜春晚，漂流尚羁旅。",
      "那况泪湿征衣，恨添客鬓，终日子规声苦。",
      "动离绪。",
      "谩徘徊愁步。",
      "何时再相遇。",
      "旧欢如昨，匆匆楚台雨。",
      "别后南北天涯，梦魂犹记关山，屡随书去。"
    ],
    "rhythmic": "解蹀躞"
  },
  {
    "author": "方千里",
    "paragraphs": [
      "人如秾李，香濛翠缕，芳酒嫩於橙。",
      "宝烛烘香，珠帘闲夜，银字理鸾笙。",
      "归时醉面春风醒，花雾隔疏更。",
      "低辗雕轮，轻栊骄马，相伴月中行。"
    ],
    "rhythmic": "少年游"
  },
  {
    "author": "方千里",
    "paragraphs": [
      "宿霭笼晴。",
      "层云遮日，送春望断愁城。",
      "篱落堆花，帘栊飞絮，更堪远近莺声。",
      "岁华流转，似行蚁、盘旋万星。",
      "人生如寄，利锁名缰，何用萦萦。",
      "骎骎皓发相迎。",
      "斜照难留，朝雾多零。",
      "宜趁良辰，何妨高会，为酬月皎风清。",
      "舞台歌榭，遇得旅、欢期易成。",
      "莫辞杯酒，天赋吾曹，特地锺情。"
    ],
    "rhythmic": "庆春宫・高阳台"
  },
  {
    "author": "方千里",
    "paragraphs": [
      "良宵相对一灯青。",
      "相思写砑绫。",
      "去时情泪滴红冰。",
      "西风吹涕零。",
      "愁宛转，意飞腾。",
      "晴窗穿纸蝇。",
      "梦知关塞不堪行。",
      "忆君犹问程。"
    ],
    "rhythmic": "醉桃源・阮郎归"
  },
  {
    "author": "方千里",
    "paragraphs": [
      "鸳鸯浓睡碧溪沙。",
      "荷花深处家。",
      "快风收电掣金蛇。",
      "凉波流素华。",
      "吴国艳，楚宫娃。",
      "红潮连翠霞。",
      "坐来忽忽烛光斜。",
      "城头闻乱鸦。"
    ],
    "rhythmic": "醉桃源・阮郎归"
  },
  {
    "author": "方千里",
    "paragraphs": [
      "绿叶阴阴，满城风雨催梅润。",
      "画楼人近。",
      "朝雾来芳信。",
      "从解雕鞍，休数花吹阵。",
      "无多闷。",
      "燕催莺趁。",
      "付与春归恨。"
    ],
    "rhythmic": "点绛唇"
  },
  {
    "author": "方千里",
    "paragraphs": [
      "一带垂杨蘸水。",
      "映芳草、萋萋千里。",
      "跋马回堤少年子。",
      "拥青娥，向红楼，南酒市。",
      "拼饮莺花底。",
      "恣欢笑、粉融香坠。",
      "不趁临分醉中起。",
      "但依稀，写柔情，留蜀纸。"
    ],
    "rhythmic": "夜游宫"
  },
  {
    "author": "方千里",
    "paragraphs": [
      "城上昏烟四敛。",
      "画楼外、陡听更点。",
      "千里相思梦中见。",
      "恨年华，逐东流，随急箭。",
      "帘影参差转。",
      "夜初过、水沈烟乱。",
      "剩枕馀衾故人远。",
      "忆闲窗，亸云鬓，低粉面。"
    ],
    "rhythmic": "夜游宫"
  },
  {
    "author": "方千里",
    "paragraphs": [
      "一钩新月淡於霜。",
      "杨柳渐分行。",
      "征尘厌堆襟袂，鸡唱促晨装。",
      "淮水阔，楚山长。",
      "暗悲伤。",
      "重阳天气，杯酒黄花，还寄他乡。"
    ],
    "rhythmic": "诉衷情"
  },
  {
    "author": "方千里",
    "paragraphs": [
      "闲愁眉上翠小。",
      "尽春衫宽了。",
      "舞槛孤鸾，严妆羞独照。",
      "王孙音信尚渺。",
      "度寒食、禁烟须到。",
      "趁赏芳菲，今年春事早。"
    ],
    "rhythmic": "伤情怨・清商怨"
  },
  {
    "author": "方千里",
    "paragraphs": [
      "花幕高烧烛，兽炉深炷香。",
      "寒色上楼阁，春威遍池塘。",
      "多情天孙罢织，故与玉女穿窗。",
      "素脸浅约宫装。",
      "风韵胜笙簧。",
      "游冶寻旧侣，尊酒老吾乡。",
      "清歌度曲，何妨尘落雕梁。",
      "任瑶阶平尺，珠帘人报，剩拼酩酊飞羽觞。"
    ],
    "rhythmic": "红林擒近"
  },
  {
    "author": "方千里",
    "paragraphs": [
      "晓起山光惨，晚来花意寒。",
      "映月衣纤缟，因风佩琅玕。",
      "三弄江梅听彻，几点岸柳飘残。",
      "宛然舞曲初翻。",
      "帘影卷波澜。",
      "把酒同唤醒，促膝小留欢。",
      "清狂痛饮，能消多少杯盘。",
      "况人生如寄，相逢半老，岁华休作容易看。"
    ],
    "rhythmic": "红林擒近"
  },
  {
    "author": "方千里",
    "paragraphs": [
      "帘筛月影金，风卷杨花雪。",
      "天边鸿雁少，音尘绝。",
      "春光欲暮，客心归心折。",
      "江湖波浪阔。",
      "目断家山，料应易过佳节。",
      "柔情千点，杜宇枝头血。",
      "危肠馀寸许，谁能接。",
      "眠思梦忆，不似今番切。",
      "欲对何人说。",
      "揽镜沈吟，瘦来须有差别。"
    ],
    "rhythmic": "满路花・促拍满路花"
  },
  {
    "author": "方千里",
    "paragraphs": [
      "长空淡碧，素魄凝辉，星斗寒相射。",
      "凤楼鸳瓦。",
      "天风动，冉冉佩环高下。",
      "歌清韵雅。",
      "对好景、芳樽满把。",
      "花雾浓，灯火荧煌，笑语烘兰麝。",
      "千斛明珠照夜。",
      "况人如图画，明艳容冶。",
      "绣巾香帕。",
      "归来路，缓逐杏鞯骄马。",
      "笙歌散也。",
      "愁万炬、绛莲分谢。",
      "更楼残，惊听西楼，吹小梅初罢。"
    ],
    "rhythmic": "解语花"
  },
  {
    "author": "方千里",
    "paragraphs": [
      "照人明艳，肌雪消繁燠。",
      "娇云慢垂柔领，绀发浓於沐。",
      "微晕红潮一线，拂拂桃腮熟。",
      "群芳难逐。",
      "天香国艳，试比春兰共秋菊。",
      "当时相见恨晚，彼此萦心目。",
      "别后空忆仙姿，路隔吹箫玉。",
      "何处栏干十二，缥缈阳台曲。",
      "佳期重卜。",
      "都将离恨，拼与尊前细留嘱。"
    ],
    "rhythmic": "六么令"
  },
  {
    "author": "方千里",
    "paragraphs": [
      "尽日、任梧桐自飞，翠阶慵扫。",
      "闲云散缟。",
      "秋容莹、暮天清窈。",
      "斜阳到地，楼阁参差帘栊悄。",
      "嫩袖舞凉飔，拂拂生林表。",
      "荡尘襟，写名醥。",
      "携手故国，胜事寻踪，松篁幽径窵。",
      "曲沼瞰静绿，荫檐影、龟鱼小。",
      "信倦迹、归来好。",
      "倩叮咛、长安游子道。",
      "任鬓发霜侵，莫待菱花照。",
      "醉乡深处老。"
    ],
    "rhythmic": "倒犯"
  },
  {
    "author": "方千里",
    "paragraphs": [
      "正夕阳闲，秋光淡，鸳瓦参差华屋。",
      "高低帘幕迥，但风摇环佩，细声频触。",
      "瘦怯单衣，凉生两袖，零乱庭梧窗竹。",
      "相思谁能会，是归程客梦，路谙心熟。",
      "况时节黄昏，闲门人静，凭栏身独。",
      "欢情何太速。",
      "岁华似、飞马驰轻毂。",
      "谩自叹、河阳青鬓，苒苒如霜，把菱花、怅然凝目。",
      "老去疏狂减，思堕策、小坊幽曲。",
      "趁游乐、繁华国。",
      "回首无绪，清泪纷於红菽。",
      "话愁更堪剪烛。"
    ],
    "rhythmic": "大"
  },
  {
    "author": "方千里",
    "paragraphs": [
      "海棠初雨后。",
      "似露粉妆成，肉红团就。",
      "太真帐里，春眠醒、缓蹙楼前宫漏。",
      "潮生酒晕，独自倚、阑干时候。",
      "吹鬓影、斜立东风，馀寒半侵罗袖。",
      "骊山宫殿无人，想笑问君王，艳容如否。",
      "万花竞斗。",
      "难比并、丽美巧匀丰瘦。",
      "闺房挺秀。",
      "□一顾、丹铅低首。",
      "应对、羯鼓声中，清歌美奏。"
    ],
    "rhythmic": "玉烛新"
  },
  {
    "author": "方千里",
    "paragraphs": [
      "渚风低，芙蓉万朵，清妍赋情味。",
      "雾绡红缀。",
      "看曼立分行，闲淡佳丽。",
      "靓姿艳冶相扶倚。",
      "高低纷愠喜。",
      "正晓色、懒窥妆面，娇眠敧翠被。",
      "秋光为花且徘徊，朱颜迎缟露，还应憔悴。",
      "腰肢小，腮痕嫩、更堪飘坠。",
      "风流事、旧宫暗锁，谁复见、尘生香步里。",
      "谩叹息、玉儿何许，繁华空逝水。"
    ],
    "rhythmic": "花犯"
  },
  {
    "author": "方千里",
    "paragraphs": [
      "凌波台畔花如剪，几点吴霜。",
      "烟淡云黄。",
      "东阁何人见晚妆。",
      "江南春近书千里，谁寄清香。",
      "别墅横塘。",
      "鼓角声中又夕阳。"
    ],
    "rhythmic": "丑奴儿・采桑子"
  },
  {
    "author": "方千里",
    "paragraphs": [
      "锦城春色移根，丽姿迥压江南地。",
      "琼酥拂脸，彩云满袖，群芳羞避。",
      "双燕来时，暮寒庭院，雨藏烟闭。",
      "正□□未足，宫妆尚怯，还轻洒胭脂泪。",
      "长是欢游花底。",
      "怕东风、陡成怨吹。",
      "高烧银烛，梁州催按，歌声渐起。",
      "绿态多慵，红情不语，动摇人意。",
      "算吴宫独步，昭阳第一，可依稀比。"
    ],
    "rhythmic": "水龙吟"
  },
  {
    "author": "方千里",
    "paragraphs": [
      "看流莺度柳，似急响、金梭飞掷。",
      "护巢占泥，翩翩飞燕翼。",
      "昨梦前迹。",
      "暗数欢娱处，艳花幽草，纵冶游南国。",
      "芳心荡漾如波泽。",
      "系马青门，停车紫陌。",
      "年华转头堪惜。",
      "奈离襟别袂，容易疏隔。",
      "人间春寂。",
      "谩云容暮碧。",
      "远水沈双鲤、无信息。",
      "天涯渐老羁客。",
      "叹良宵漏断，独眠愁极。",
      "吴霜皎、半侵华帻。",
      "谁复省十载，匀香晕粉，髻倾鬟侧。",
      "相思意、不离潮汐。",
      "想旧家、接酒巡歌计，今难再得。"
    ],
    "rhythmic": "六丑"
  },
  {
    "author": "方千里",
    "paragraphs": [
      "花台响彻歌声暖。",
      "白日林中短。",
      "春心摇荡客魂消。",
      "搓粉揉香排比、一团娇。",
      "重来犹自寻芳径。",
      "吹鬓东风影。",
      "步金莲处绿苔封。",
      "不见彩云双袖、舞惊鸿。"
    ],
    "rhythmic": "虞美人"
  },
  {
    "author": "方千里",
    "paragraphs": [
      "高楼远阁花飞遍。",
      "急雨捎池面。",
      "けけ杨柳不知门。",
      "多少乱莺啼处、暮烟昏。",
      "银钩小字题芳絮。",
      "宛转回文语。",
      "可怜单枕梦行云。",
      "肠断江南千里、未归人。"
    ],
    "rhythmic": "虞美人"
  },
  {
    "author": "方千里",
    "paragraphs": [
      "晚烟直。",
      "池沼波痕皱碧。",
      "年芳为、花态柳情，采粉揉蓝酿春色。",
      "繁华记上国。",
      "曾识。",
      "倾城幼客。",
      "风流是、联句送钩，笺绿绡红递书尺。",
      "行云去无迹。",
      "念暖响歌台，香雾瑶席。",
      "当时谁信盟言食。",
      "知一岁离聚，几多间阻，人生如梦寄堠驿。",
      "况分散南北。",
      "悲恻。",
      "万愁积。",
      "奈鸾凤欢疏，鱼雁音寂。",
      "天涯何处相思极。",
      "但目断芳草，恨随塞笛。",
      "那堪庭院，更听得，夜雨滴。"
    ],
    "rhythmic": "兰陵王"
  },
  {
    "author": "方千里",
    "paragraphs": [
      "漏泄东君消息后。",
      "短叶长条，著意遮轩牖。",
      "嫩比鹅黄初熟酒。",
      "染匀巧费春风手。",
      "万缕筛金新月透。",
      "入夜柔情，还胜朝来秀。",
      "彩笔雕章知几首。",
      "可人标韵无新旧。"
    ],
    "rhythmic": "蝶恋花"
  },
  {
    "author": "方千里",
    "paragraphs": [
      "一搦腰肢初见后。",
      "恰似娉婷，十五藏朱牖。",
      "春色恼人浓抵酒。",
      "风前脉脉如招手。",
      "黛染修眉蛾绿透。",
      "态婉仪闲，自是闺房秀。",
      "堪惜年华同转首。",
      "女郎台畔春依旧。"
    ],
    "rhythmic": "蝶恋花"
  },
  {
    "author": "方千里",
    "paragraphs": [
      "碎玉飞花寒食后。",
      "薄影行风，终日穿疏牖。",
      "有客思归还把酒。",
      "闲吹倦絮轻黏手。",
      "雪满愁城寒欲透。",
      "飘尽残英，翠幄成秾秀。",
      "张绪风流今白首。",
      "少年襟度难如旧。"
    ],
    "rhythmic": "蝶恋花"
  },
  {
    "author": "方千里",
    "paragraphs": [
      "翠浪蓝光新雨后。",
      "整整斜斜，高下笼窗牖。",
      "万斛深倾重碧酒。",
      "量愁知落何人手。",
      "栊雾梳烟晴色透。",
      "照影回风，一段嫣然秀。",
      "白下门东空引首。",
      "藏鸦枝叶长怀旧。"
    ],
    "rhythmic": "蝶恋花"
  },
  {
    "author": "方千里",
    "paragraphs": [
      "都会地。",
      "东南王气须记。",
      "龙盘凤舞到钱塘，瑞烟回起。",
      "画图彩笔写西湖，波光溶漾无际。",
      "翠栏最宜半倚。",
      "柳阴骏马谁系。",
      "鳞差观阁接飞翬，衙庐万垒。",
      "倒空碧浸软琉璃，云收天净如水。",
      "夕阳照晚听近市。",
      "沸笙箫、劝动闾里。",
      "比屋乐逢尧世。",
      "好相将载酒寻歌玄对。",
      "酬答年华莺花里。"
    ],
    "rhythmic": "西河",
    "tags": ["西湖"]
  },
  {
    "author": "方千里",
    "paragraphs": [
      "帘卷窗明，听杜宇乍啼，漏声初绝。",
      "乱云收尽，天际□留残月。",
      "奈相送、行客将归，怅去程渐促，霁色催发。",
      "断魂别浦，自上孤舟如叶。",
      "悠悠音信易隔。",
      "纵怨怀恨语，到见时难说。",
      "堪嗟水流急景，霜飞华发。",
      "想家山、路穷望睫。",
      "空倚仗、魂亲梦切。",
      "不似嫩朵，犹能替、离绪千结。"
    ],
    "rhythmic": "三部乐"
  },
  {
    "author": "方千里",
    "paragraphs": [
      "黄鸡晓唱玲珑曲。",
      "人生两鬓无重绿。",
      "官柳系行舟。",
      "相思独倚楼。",
      "来时花未发。",
      "去后纷如雪。",
      "春色不堪看。",
      "萧萧风雨寒。"
    ],
    "rhythmic": "菩萨蛮"
  },
  {
    "author": "方千里",
    "paragraphs": [
      "露晞烟静。",
      "寂寥转、梧桐寒影。",
      "天际历历征鸿近。",
      "被风吹散，声断无行阵。",
      "秋思客怀多少恨。",
      "谩厌厌谁问。",
      "晕残兰炧香消印。",
      "梦魂长定。",
      "愁伴更筹尽。"
    ],
    "rhythmic": "品令"
  },
  {
    "author": "方千里",
    "paragraphs": [
      "华堂银烛堆红泪。",
      "解说离人多少意。",
      "恨从别后恨无穷，愁到浓时惟一味。",
      "江南渭北三千里。",
      "憔悴相思何日已。",
      "马蹄清晓草黏天，庭院黄昏花满地。"
    ],
    "rhythmic": "玉楼春"
  },
  {
    "author": "方千里",
    "paragraphs": [
      "莺飞翠柳摇，鱼跃浮萍破。",
      "班班红杏子，交榴火。",
      "池台昼永，缭绕花阴裹。",
      "山色遥供座。",
      "枕簟清凉，北窗时唤高卧。",
      "翻思少年，走马铜驼左。",
      "归来敲镫月，留关锁。",
      "年华老矣，事逐浮云过。",
      "今吾非故我。",
      "那日尊前，祗今问有谁呵。"
    ],
    "rhythmic": "满路花・促拍满路花"
  },
  {
    "author": "吴泳",
    "paragraphs": [
      "鶗鴂鸣兮，卉木萋止，维暮之春。",
      "笑憨翁渐老，年加三豆，呆郎多事，诗记三星。",
      "六十有三，高吟勇退，只有尧夫范景仁。",
      "从今去，且亭前放鹤，溪上垂纶。",
      "交亲。",
      "散落如云。",
      "仅留得尊前康健身。",
      "有一编书传，一囊诗稿，一枰棋谱，一卷茶经。",
      "红杏尚书，碧桃学士，看了虚名都赚人。",
      "成何事，独青山有趣，白发无情。"
    ],
    "rhythmic": "沁园春"
  },
  {
    "author": "吴泳",
    "paragraphs": [
      "甚一般、化工模子。",
      "铸成一个拙底。",
      "生来不向春头上，却跨暮春婪尾。",
      "蓦省记。",
      "早冉冉花阴，НН循除水。",
      "虽然恁地。",
      "但笑咏春风，闲推鸣瑟，别自有真意。",
      "从前看，三十七年都未。",
      "醉生声利场里。",
      "浮云破处窗涵月，唤得自家醒起。",
      "别料理。",
      "那玉燕石麟，不当真符瑞。",
      "彻头地位。",
      "也须是长年，闻些好语，作个标月指。"
    ],
    "rhythmic": "摸鱼儿"
  },
  {
    "author": "吴泳",
    "paragraphs": [
      "春事阑斑，桐花烂漫，不堪凤栖。",
      "叹交枰世道，容容是福，危航宦海，了了成痴。",
      "邵子豪情，乐天狂态，六十六年才觉非。",
      "溪山畔，要看承风月，舍我其谁。",
      "文章高下随时。",
      "料织锦应须用锦机。",
      "愧老无健笔，高凌月胁，病无佳句，下解人颐。",
      "君昔东坡，我今韩愈，造化一炉如小儿。",
      "都休管，看龟翻荷露，燕落芹泥。"
    ],
    "rhythmic": "沁园春"
  },
  {
    "author": "吴泳",
    "paragraphs": [
      "手摘桐花，怅还是、春风婪尾。",
      "按锦瑟、一弦一柱，又添一岁。",
      "紫马西来疑是梦，朱衣双引浑如醉。",
      "较香山、七十欠三年，吾衰矣。",
      "红袖却，青尊止。",
      "檀板住，琼杯废。",
      "淡香凝一室，自观生意。",
      "事业不堪霜满镜，文章底用花如绮。",
      "笑江滨、游女尚高歌，滕王记。"
    ],
    "rhythmic": "满江红"
  },
  {
    "author": "吴泳",
    "paragraphs": [
      "梦绕家山，曾访问、鹤林遗迹。",
      "见老鹤、翩跹飞下，方瞳如漆。",
      "蕙帐香消形色静，玉笙吹彻丰神逸。",
      "梦醒来、忽记鹤归时，翁生日。",
      "南陌杖，东山屐。",
      "红楼酒，青霄笛。",
      "料中梁何似，涪江今夕。",
      "君不见洛阳耆英会，花前雅放诗闲适。",
      "独北都、留守未归来，七十一。"
    ],
    "rhythmic": "满江红"
  },
  {
    "author": "吴泳",
    "paragraphs": [
      "清江社雨初晴，秋香吹彻高堂晓。",
      "天然带得，酒星风骨，诗囊才调。",
      "沔水春深，屏山月淡，吟鞭俱到。",
      "算一生绕遍，瑶阶玉树，如君样、人间少。",
      "未放鹤归华表。",
      "伴仙翁、依然天杪。",
      "知他费几，雁边红粒，马边青草。",
      "待得清夷，彩衣花绶，哄堂一笑。",
      "且和平心事，等闲博个，千秋不老。"
    ],
    "rhythmic": "水龙吟"
  },
  {
    "author": "吴泳",
    "paragraphs": [
      "二童一马，素琴独鹤，长与仙翁为伴。",
      "自从分付益州来，便蔚有、隆中人望。",
      "边烽白羽，军符赤籍，弄得不成模样。",
      "愿公福德厚如山，为扶起、坤陲一半。"
    ],
    "rhythmic": "鹊桥仙"
  },
  {
    "author": "吴泳",
    "paragraphs": [
      "梅霖未歇。",
      "直透菖华节。",
      "荔子才丹栀子白。",
      "抬贴诞弥嘉月。",
      "峨冠蝉尾けけ。",
      "整衣鹤骨彯彯。",
      "闻道彩云深处，新添弄玉吹箫。"
    ],
    "rhythmic": "清平乐"
  },
  {
    "author": "吴泳",
    "paragraphs": [
      "碧嶂青红路。",
      "近重阳、不寒不暖，不风不雨。",
      "杜宇花残银杏过，犹有秋英未吐。",
      "但日对、南山延伫。",
      "碧落仙人骑赤鲤，渺风烟、不上瞿塘去。",
      "来伴我，宛陵住。",
      "西风画角高堂暮。",
      "炙银灯、疏帘影里，笑呼儿女。",
      "爷作嘉兴新太守，囝拜鹗书天府。",
      "况哥共、白头相聚。",
      "天分从来锺至乐，更谁思、野鸭鸳鸯语。",
      "提大斗，酌寒露。"
    ],
    "rhythmic": "贺新凉・贺新郎"
  },
  {
    "author": "吴泳",
    "paragraphs": [
      "翠隐红藏春尚薄。",
      "百花头上梅先觉。",
      "清晓寒城闻画角。",
      "云一握。",
      "鸦翻诏墨天边落。",
      "碧眼棱棱言谔谔。",
      "谏书犹自留黄阁。",
      "世事翻腾谁认错。",
      "休话著。",
      "绿尊且举鸬鹚杓。"
    ],
    "rhythmic": "渔家傲"
  },
  {
    "author": "吴泳",
    "paragraphs": [
      "又一番、沪水出牂牁。",
      "江声汹鸣鼍。",
      "正南人争望，转移虎节，弹压鲸波。",
      "未见元戎羽葆，民气已冲和。",
      "不待禁中选，李牧廉颇。",
      "却顾边陲以北，似乘航共济，亡楫中河。",
      "纵缆头襦尾，其奈不牢何。",
      "□明公、一襟忠愤，想誓江、无日不酣歌。",
      "当津者，岂应袖手，长宴江沱。"
    ],
    "rhythmic": "八声甘州"
  },
  {
    "author": "吴泳",
    "paragraphs": [
      "杏花时候匆匆别。",
      "又欲迫、黄花节。",
      "过了三年经八月。",
      "骊驹声里，青鸿头畔，几见刀头折。",
      "诸生立尽门前雪。",
      "半偈重翻为渠说。",
      "且莫从头烹瓠叶。",
      "已呼童稚，多藏酒秫，共醉陶彭泽。"
    ],
    "rhythmic": "青玉案"
  },
  {
    "author": "吴泳",
    "paragraphs": [
      "将进酒。",
      "吹起黄钟清调。",
      "手按玉笙寒尚峭。",
      "陇梅春已透。",
      "蓝染溪光绿皱。",
      "花簇马蹄红斗。",
      "尽使宛陵人说道。",
      "状元今岁又。"
    ],
    "rhythmic": "谒金门"
  },
  {
    "author": "吴泳",
    "paragraphs": [
      "金榜揭。",
      "都是鹿鸣仙客。",
      "手按玉笙寒尚怯。",
      "倚梅歌一阕。",
      "柳拂御街明月。",
      "莺扑上林残雪。",
      "前岁杏花元一色。",
      "马蹄归路滑。"
    ],
    "rhythmic": "谒金门"
  },
  {
    "author": "吴泳",
    "paragraphs": [
      "元九不回，胡三不问，花说与谁。",
      "赖得东皇，调停春住，句管花飞。",
      "庭前密打红围。",
      "想孙子、兵来出奇。",
      "似恁丰神，谁人刚道，色比明妃。"
    ],
    "rhythmic": "柳梢青"
  },
  {
    "author": "吴泳",
    "paragraphs": [
      "倚南墙、几回凝伫。",
      "绿筠冉冉如故。",
      "帝城景色缘何事，一半花枝风雨。",
      "收听取。",
      "这气象精神，则要人来做。",
      "当留客处。",
      "且遇酒高歌，逢场戏剧，莫作皱眉事。",
      "那个是，紫佩飞霞仙侣。",
      "骎骎云步如许。",
      "清闲笑我如鸥鹭。",
      "不肯对松觅句。",
      "萍散聚。",
      "又明月、还寻锦里烟霞路。",
      "浮名自误。",
      "待好好归来，携筒载酒，同访子云去。"
    ],
    "rhythmic": "摸鱼儿"
  },
  {
    "author": "吴泳",
    "paragraphs": [
      "修篁翠葆人家，分明水槛光中住。",
      "就中得要，危亭瞰渌，小桥当路。",
      "一榻桃笙，半窗竹简，清凉如许。",
      "纵武陵佳丽，若耶深窈，那得似、双溪趣。",
      "一夜檐花落枕，想鱼天、涨痕新露。",
      "多君唤我，扫花作晚，解衣逃暑。",
      "脍切银丝，酒招玉友，曲歌金缕。",
      "愿张郎，长与莲花相似，朝朝暮暮。"
    ],
    "rhythmic": "水龙吟"
  },
  {
    "author": "吴泳",
    "paragraphs": [
      "东里韶光早。",
      "百舌枝头啼碎了。",
      "溪梅开尽，池水绿波还皱。",
      "种柳先生觉意阑，看花君子非年少。",
      "心似淡云，梦随芳草。",
      "满地松花不扫。",
      "镇日春愁萦怀抱。",
      "谁能击筑长歌，吹笳清啸。",
      "寄声玉关行人道，未报君恩难便老。",
      "鸡塞雨寒，戍楼烟渺。"
    ],
    "rhythmic": "鱼游春水"
  },
  {
    "author": "吴泳",
    "paragraphs": [
      "小池塘，闲院落，薄薄见山影。",
      "杨柳风来，吹彻醉魂醒。",
      "有时低按秦筝，高歌水调，落花外、纷纷人境。",
      "猛深省。",
      "但有竹屋三间，莲田二顷。",
      "便可休官，日对漏壶永。",
      "假饶是、红杏尚书，碧桃学士，买不得、朱颜芳景。"
    ],
    "rhythmic": "祝英台・祝英台近"
  },
  {
    "author": "吴泳",
    "paragraphs": [
      "松舟桂楫。",
      "苕霅溪头别。",
      "秋后雨，春前雪。",
      "书凭湖雁寄，手把江蓠折。",
      "人未老，相看元似来时节。",
      "芳草鸣鶗鴂。",
      "野菜飞黄蝶。",
      "时易去，愁难说。",
      "析波浮玉醴，换火繙银叶。",
      "拚醉也，马蹄归踏梨花月。"
    ],
    "rhythmic": "千秋岁"
  },
  {
    "author": "吴泳",
    "paragraphs": [
      "似斜斜，才整整，又霏霏。",
      "今夜里、窗户先知。",
      "嫌春未透，故穿庭树作花飞。",
      "起来寻访剡溪人，半压桥低。",
      "兔园册，渔江画，兰房曲，竹丘诗。",
      "怎模得、似当时。",
      "天寒堕指，问谁能解白登围。",
      "也须凭酒遣拿担，击乱鹅池。"
    ],
    "rhythmic": "上西平・金人捧露盘"
  },
  {
    "author": "吴泳",
    "paragraphs": [
      "夸说洪都，西滕王阁，北豫章台。",
      "对雨帘半卷，江横如旧，沟亭敧压，梯上无媒。",
      "但有江山，更无豪杰，拔脚风尘外一杯。",
      "题千墨，须杜陵老手，太白天才。",
      "力能笔走风雷。",
      "人道是闽乡老万回。",
      "把崇天普地，层胸荡出，横今竖古，信手拈来。",
      "使翰墨场，著伏波老，上马犹堪矍铄哉。",
      "今耄矣，独莼鲈在梦，泉石萦怀。"
    ],
    "rhythmic": "沁园春",
    "tags": ["滕王阁"]
  },
  {
    "author": "吴泳",
    "paragraphs": [
      "伶俐聪明，都不似、阿奴碌碌。",
      "渐欲买、青山路隐，白云同宿。",
      "半醉尽教乌帻堕，熟眠休管屏风触。",
      "算人生、能有几时闲，金乌速。",
      "粗粗饭，天仓粟。",
      "浊浊酒，天家禄。",
      "更钓鲜采薇，有何不足。",
      "君不见当年金谷事，绿珠弄笛椒涂屋。",
      "到而今、富贵一场空，终非福。"
    ],
    "rhythmic": "满江红"
  },
  {
    "author": "吴泳",
    "paragraphs": [
      "漠漠雨其濛，湛湛江之永。",
      "冻压溪桥并见花，安得杯中影。",
      "明水未登彝，饰玉先浮鼎。",
      "寄语清居山上翁，驿使催归近。"
    ],
    "rhythmic": "卜算子"
  },
  {
    "author": "吴泳",
    "paragraphs": [
      "元帅筹边，谁肯办、向前一著。",
      "大丞相、孙儿挺伟，素闲兵略。",
      "杨柳依依烟在眼，檀车嘽嘽春浮脚。",
      "更何妨、二十五长亭，横冰槊。",
      "登剑栈，怀关洛。",
      "机易去，愁难割。",
      "岂而今全是，从前都错。",
      "鹿走未知真局面，兽穷渐近空篱落。",
      "早经营、勋业复归来，江头酌。"
    ],
    "rhythmic": "满江红"
  },
  {
    "author": "黄裳",
    "paragraphs": [
      "风入金波凝不住。",
      "玉楼间倚谁飞举。",
      "霜艳雪光来竞素。",
      "分辨处。",
      "独垂馀意窥庭户。",
      "强薄罗衣催玉步。",
      "美人为我当尊舞。",
      "醉到春来能几度。",
      "愁今古。",
      "月华不去年华去。"
    ],
    "rhythmic": "渔家傲"
  },
  {
    "author": "黄裳",
    "paragraphs": [
      "方令庚生初皎皎。",
      "珠帘钩上华堂晓。",
      "十二栏干多窈窕。",
      "妆欲妙。",
      "玉篦偷学娥眉小。",
      "扰扰时人随兔走。",
      "十分皆望菱花照。",
      "瑞荚莫嫌生得少。",
      "圆未了。",
      "已圆却恐佳期窵。"
    ],
    "rhythmic": "渔家傲"
  },
  {
    "author": "黄裳",
    "paragraphs": [
      "已送清歌归去后。",
      "东南楼上人声悄。",
      "冷落尤临弦上调。",
      "欢意少。",
      "空将万感收残照。",
      "窗外剑光初出鞘。",
      "斜窥梦断人年少。",
      "未到盖棺心未了。",
      "尘虑扰。",
      "双眸竟入扶桑晓。"
    ],
    "rhythmic": "渔家傲"
  },
  {
    "author": "黄裳",
    "paragraphs": [
      "朝霭藏晖，客袍惊暖，天巧无意。",
      "杳杳谁知，包含造化，忽作人间瑞。",
      "儿童欢笑，忙来花下，便饮九春和气。",
      "急拿舟，高人乘兴，江天助我幽思。",
      "缤纷似翦，峥嵘如画，莫道冬容憔悴。",
      "恍象含空，尘无一点，疑在天宫里。",
      "酒楼酣宴，茶轩清玩，且待桂花来至。",
      "有馀光，明年待看，明红暗翠。"
    ],
    "rhythmic": "永遇乐"
  },
  {
    "author": "黄裳",
    "paragraphs": [
      "天接重云，月临残腊，时有幽意。",
      "化作瑶池，纷纷戏蝶，一色非人世。",
      "无情征雁，乘风南向，怅望有情难寄。",
      "暖惊梅，先传芳信，夜来万宝春至。",
      "中齐胜境，东藩和气，自有名园佳丽。",
      "一梦休嗟，三千好客，何处寻珠履。",
      "小堂人静，尊前清昼，好惜岁华如逝。",
      "管弦中，金杯更劝，朱颜皓齿。"
    ],
    "rhythmic": "永遇乐"
  },
  {
    "author": "黄裳",
    "paragraphs": [
      "春前信息，到处欢声满。",
      "旌旆出西郊，拥笙歌、婵娟两畔。",
      "东巡事往，空有雪中山，仙驭悄，古风间，谩动吟人叹。",
      "天边身世，况值重华旦。",
      "击壤访遗民，想如云、望中不断。",
      "功名休论，齐楚共唐虞，开口笑，插花归，更候清秋晚。"
    ],
    "rhythmic": "蓦山溪"
  },
  {
    "author": "黄裳",
    "paragraphs": [
      "雪云浓。",
      "送愁思，衾寒更怯霜风。",
      "惹起离恨，为光阴恼，人意无穷。",
      "谁省年华屡换，渐作个、浮生玉髯翁。",
      "休易感，新醅泛蚁，且共时同。",
      "相逢。",
      "笑语相契，况驾言游处，山里齐宫。",
      "寂寞时候，自有皓景，粉泽冬容。",
      "先顾丽人期约，痛赏候、花开洛城红。",
      "三十日，回头过尽，喜对春工。"
    ],
    "rhythmic": "喜朝天・踏莎行"
  },
  {
    "author": "黄裳",
    "paragraphs": [
      "天女多情，梨花碎翦，人间赠与多才。",
      "渐瑶池潋滟，粉翘徘徊。",
      "面不禁风力，背人飞去还来。",
      "最清虚好处，遥度幽香，不掩寒梅。",
      "岁华多幸呈瑞，泛寒光，一样仙子楼台。",
      "虽喜朱颜可照，时更相催。",
      "细认沙汀鹭下，静看烟渚潮回。",
      "遣青蛾趁拍，斗献轻盈，且更传杯。"
    ],
    "rhythmic": "锦堂春・锦堂春慢"
  },
  {
    "author": "黄裳",
    "paragraphs": [
      "谁能留得年华住。",
      "韶华今在何处。",
      "万林飞尽，但惊天篆，半空无数。",
      "望消息、霜催雁过，佳人愁起云垂暮。",
      "就绣幕、红炉去。",
      "金鸭时飘异香，柳腰人舞。",
      "休道行且分飞，共乐还一岁，见景长是欢聚。",
      "大来芳意，既与名园，是花为主。",
      "翠娥说、尊前笑语，来年管取人如故。",
      "向寂寞，中先喜，俄顷飞琼，化成寰宇。"
    ],
    "rhythmic": "霜叶飞"
  },
  {
    "author": "黄裳",
    "paragraphs": [
      "五城中锁奇书，世间睡里无人唤。",
      "家家自有，月中丹桂，朱衣仙子。",
      "能驻光阴，解留颜鬓，引君霄汉。",
      "便西归、休梦华胥国□，约无限、烟霞伴。",
      "谁是采真高士，幻中寻取元非幻。",
      "时人不为，玉峰三秀，尘缘难断。",
      "莫说英雄，万端愁绪，夕阳孤馆。",
      "到流年过尽，韶华去了，起浮生叹。"
    ],
    "rhythmic": "水龙吟"
  },
  {
    "author": "黄裳",
    "paragraphs": [
      "每到花开春已暮。",
      "况是人生，难得长欢聚。",
      "一日一游能几度。",
      "看看背我堂堂去。",
      "蝶乱蜂忙红粉妒。",
      "醉眼吟情，且与花为主。",
      "雪怨云愁无问处。",
      "芳心待向谁分付。"
    ],
    "rhythmic": "蝶恋花"
  },
  {
    "author": "黄裳",
    "paragraphs": [
      "兴到浓时春不住。",
      "昨夜雕栏，放了花无数。",
      "谈笑急邀吟醉侣。",
      "青娥也合随轩去。",
      "媚恐情生娇恐妒。",
      "今日开尊，多幸无风雨。",
      "休唱宴琼林一句。",
      "来年花共人何处。"
    ],
    "rhythmic": "蝶恋花"
  },
  {
    "author": "黄裳",
    "paragraphs": [
      "南北两山骄欲斗。",
      "中有涟漪，莫道壶山小。",
      "落落情怀临漂渺。",
      "驾言来处铃斋悄。",
      "行到桃溪花解笑。",
      "人面相逢，竞好窥寒照。",
      "醉步敧斜西日少。",
      "欢声犹唱多情调。"
    ],
    "rhythmic": "蝶恋花"
  },
  {
    "author": "黄裳",
    "paragraphs": [
      "高下亭台山水境。",
      "两畔清辉，中有垂杨径。",
      "鹭点前汀供雪景。",
      "花乘流水传春信。",
      "不醉无归先说定。",
      "醉待言归，又被风吹醒。",
      "月下壶天游未尽。",
      "广寒宫是波中影。"
    ],
    "rhythmic": "蝶恋花"
  },
  {
    "author": "黄裳",
    "paragraphs": [
      "杳杳晴虚寒漫漫。",
      "放下尘劳，相共游银汉。",
      "便入醉乡休浩叹。",
      "神仙只在云门馆。",
      "饮兴偏宜流水畔。",
      "时有红蕖，落在黄金盏。",
      "鹭未忘机移别岸。",
      "画船更上前汀看。"
    ],
    "rhythmic": "蝶恋花"
  },
  {
    "author": "黄裳",
    "paragraphs": [
      "水鉴中看尤未老。",
      "乘兴拿舟，更向湘江过。",
      "俯仰太虚都一个。",
      "九春风思谁吟到。",
      "闲上钓台云外坐。",
      "待得金鳞，始放芳尊倒。",
      "醉后言归犹更早。",
      "素纤有数君须道。"
    ],
    "rhythmic": "蝶恋花"
  },
  {
    "author": "黄裳",
    "paragraphs": [
      "雕栏闲倚，瑞雪霁、浣出人间金碧。",
      "下想名园，芳心多少，欲占九州颜色。",
      "洞开路入丹汉，自是神仙真宅。",
      "寒吟外，看歌云舞雪，光阴难得。",
      "谁共怀古意，东海一老，居易头垂白。",
      "自此英雄，功名相继，空有寂寥遗迹。",
      "圣贤电拂休笑，离合许多宾客。",
      "使君乐与人同，且对云门斜日。"
    ],
    "rhythmic": "喜迁莺"
  },
  {
    "author": "黄裳",
    "paragraphs": [
      "红紫趁春阑，独万簇琼英，尤未开罢。",
      "问谁共、绿幄宴群真，皓雪肌肤相亚。",
      "华堂路，小桥边，向晴阴一架。",
      "为香清、把作寒梅看，喜风来偏惹。",
      "莫笑因缘，见景跨春空，荣称亭榭。",
      "助巧笑、晓妆如画，有花钿堪借。",
      "新醅泛、寒冰几点，拚今日、醉尤飞斝。",
      "翠罗帏中，卧蟾光碎，何须待还舍。"
    ],
    "rhythmic": "宴琼林"
  },
  {
    "author": "黄裳",
    "paragraphs": [
      "夏景舒长，麦天清润，高低万木成阴。",
      "晓意寒轻，一声未放蝉吟。",
      "但闻莺友同音。",
      "宴华堂、绿水中心。",
      "芙蓉都没，红妆信息，终待重寻。",
      "清冷相照，邂逅俱欢，翠娥拥我，芳酝强斟。",
      "笙歌引步，登临更向瑶岑。",
      "卧影沈沈。",
      "自风来、与客披襟。",
      "纵更深。",
      "归来洞府，红烛如林。"
    ],
    "rhythmic": "宴春台"
  },
  {
    "author": "黄裳",
    "paragraphs": [
      "天南游客。",
      "甚而今、却送君南国。",
      "薰风万里无限，吟蝉暗续，离情如织。",
      "秣马脂车，去即去、多少人惜。",
      "为惠爱、烟惨云山，送两城愁作行色。",
      "飞帆过、浙西封域。",
      "到秋深、且舣菏花泽。",
      "就船买得鲈鳜。",
      "新谷破、雪堆香粒。",
      "此兴谁同，须记东秦，有客相忆。",
      "愿听了、一阕歌声，醉倒拚今日。"
    ],
    "rhythmic": "雨霖铃"
  },
  {
    "author": "黄裳",
    "paragraphs": [
      "醱醅初熟。",
      "竞看九日、西风弄寒菊。",
      "姝子新妆，向晓淡黄千簇。",
      "清香闹处君须住，掺盈头、醉乡相逐。",
      "马台欢笑，龙山纵逸，佳话重绪。",
      "共尽日、登临未足。",
      "更休问明年，浮世荣辱。",
      "难得良辰，鬓发见秋尤绿。",
      "且邀月照金尊上，近人寒、如对飞瀑。",
      "宴归还趁人来，茱萸佩垂红玉。"
    ],
    "rhythmic": "桂枝香"
  },
  {
    "author": "黄裳",
    "paragraphs": [
      "梅霖初歇。",
      "乍绛蕊海榴，争开时节。",
      "角黍包金，香蒲切玉，是处玳筵罗列。",
      "斗巧尽输少年，玉腕彩丝双结。",
      "舣彩舫，看龙舟两两，波心齐发。",
      "奇绝。",
      "难画处，激起浪花，飞作湖间雪。",
      "画鼓喧雷，红旗闪电，夺罢锦标方彻。",
      "望中水天日暮，犹见朱帘高揭。",
      "归棹晚，载菏花十里，一钩新月。"
    ],
    "rhythmic": "喜迁莺"
  },
  {
    "author": "黄裳",
    "paragraphs": [
      "乱蝉何事，冒暑吟如诉。",
      "断续声中为谁苦。",
      "阵云行碧落，舒卷光阴，秋意爽，俄作晴空骤雨。",
      "明珠无限数。",
      "都在荷花，疑是星河对庭户。",
      "莫负昼如年，况有清尊，披襟坐、水风来处。",
      "信美景良辰、自古难并，既不遇多才，岂能欢聚。"
    ],
    "rhythmic": "洞仙歌"
  },
  {
    "author": "黄裳",
    "paragraphs": [
      "杳无风色，肠断莲花信。",
      "水鉴云垂数峰影。",
      "向劳生辛苦，寒暑煎人，争不老，空想秋堂夜静。",
      "玉姬挥皓月，时送微凉，莫吝金卮为伊尽。",
      "柳下夕阳收，傍水重游，花茵上、雪回襟冷。",
      "问避暑天机、自有奇人，但且对湖光，世间谁醒。"
    ],
    "rhythmic": "洞仙歌"
  },
  {
    "author": "黄裳",
    "paragraphs": [
      "世间言笑，天上谁欢聚。",
      "河汉涵秋静无暑。",
      "望丹霄杳杳，云幄俄开，缘会远，空引时情万缕。",
      "彩楼人送目，今夕无双，巧在灵丝暗相许。",
      "爽气御西风，众乐难寻，乘槎看、鹊桥初度。",
      "过几刻良时、早已分飞，向月下何辞，十分芳醑。"
    ],
    "rhythmic": "洞仙歌"
  },
  {
    "author": "黄裳",
    "paragraphs": [
      "化工多事了，却收天巧，都与西风。",
      "数峰云如扫，闲垂六幕，初见秋容。",
      "昨夜烦襟顿释，一雨洗遥空。",
      "偏有银蟾好，千里人同。",
      "引起游人多感，为静中景色，悲思无穷。",
      "傍雕栏怀古，谁问紫元翁。",
      "也难逢、金华时候，又岂知、幽会水精宫。",
      "尘缘满，指烟霞去，多在江东。"
    ],
    "rhythmic": "八声甘州"
  },
  {
    "author": "黄裳",
    "paragraphs": [
      "琼馆烟轻，银河风细，玉桥云锁方开。",
      "晓虹千丈，宛转下天来。",
      "人在水精宫里，行乐处、锦绣成堆。",
      "仍相问，人间天上，何处有蓬莱。",
      "徘徊。",
      "追往事，征南巧架，傅野怀才。",
      "谩石驱东海，沙合龙台。",
      "好是乐成初宴，红牙碎、声隐晴雷。",
      "江天晚，游人未散，莫放隼旟回。"
    ],
    "rhythmic": "满庭芳"
  },
  {
    "author": "黄裳",
    "paragraphs": [
      "霜月和银灯，乍送目楼台，星汉高下。",
      "爱东风、已暖绮罗香，竞走去来车马。",
      "红莲万斛，开尽处、长安一夜。",
      "少年郎、两两桃花面，有馀光相借。",
      "因甚灵山在此，是何人、能运神化。",
      "对景便作神仙会，恐云軿且驾。",
      "思曾侍、龙楼俯览，笑声远、洞天飞斝。",
      "向东来、尤幸时如故，群芳未开谢。"
    ],
    "rhythmic": "宴琼林"
  },
  {
    "author": "黄裳",
    "paragraphs": [
      "遽暖间俄寒，妙用向园林，难问春意。",
      "万般声与色，自闻雷、便作浮华人世。",
      "红娇翠软，谁顿悟、天机此理。",
      "似韶容、可驻无人会，且忘言闲醉。",
      "当度仙家长日，向人间、闲看佳丽。",
      "念远处有东风在，梦悠悠往事。",
      "桃溪近、幽香远远，谩凝望、落花流水。",
      "桂华中、珠佩随轩去，还从卖花市。"
    ],
    "rhythmic": "宴琼林"
  },
  {
    "author": "黄裳",
    "paragraphs": [
      "已览遍韶容，最后有花王，芳信来报。",
      "魏妃天与色，拥姚黄、去赏十洲仙岛。",
      "东君到此，缘费尽、天机亦老。",
      "为娇多、只恐能言笑。",
      "惹风流烦恼。",
      "莫道两都迥出，倩多才、吟看谁好。",
      "为我惨有如花面，说良辰欲过。",
      "须勤向、雕栏秉烛，更休管、夕阳芳草。",
      "算来年、花共人何处，金尊为花倒。"
    ],
    "rhythmic": "宴琼林"
  },
  {
    "author": "黄裳",
    "paragraphs": [
      "绿盖纷纷，多少个、云霄仙子。",
      "应是有，瑶池盛会，靓妆临水。",
      "无奈轻盈风信急，瑞香乱翠红相倚。",
      "谁共吟、此景竹林人，桃溪士。",
      "时雨过，明珠细。",
      "朝雾染，香腮腻。",
      "轻舟破幽径，烦襟都洗。",
      "第一朵须寻华池景，寿觞边偶得龟千岁。",
      "乘兴泻、云液落新荷，休辞醉。"
    ],
    "rhythmic": "满江红"
  },
  {
    "author": "黄裳",
    "paragraphs": [
      "红旗高举。",
      "飞出深深杨柳渚。",
      "鼓击春雷。",
      "直破烟波远远回。",
      "欢声震地。",
      "惊退万人争战气。",
      "金碧楼西。",
      "衔得锦标第一归。"
    ],
    "rhythmic": "减字木兰花"
  },
  {
    "author": "黄裳",
    "paragraphs": [
      "微尘濯尽，栖真处、群山排在云汉。",
      "青盘翠跃，掩映平林寒涧。",
      "流水急、数片桃花逝，自有留春仙馆。",
      "秦渔问，前朝换。",
      "卢郎待，今生满。",
      "谁伴。",
      "元翁笑语，相从未晚。",
      "更安得、世味堪玩。",
      "道未立、身尤是幻。",
      "浮生一梭过，梦回人散。",
      "卧松庵、当会灵源，现万象、无中须看。",
      "乾坤鼎，阴阳炭。",
      "琼枝秀，金圆烂。",
      "何患。",
      "朝元事往，孤云难管。"
    ],
    "rhythmic": "瑶池月・瑶台月"
  },
  {
    "author": "黄裳",
    "paragraphs": [
      "扁舟寓兴，江湖上、无人知道名姓。",
      "忘机对景，咫尺群鸥相认。",
      "烟雨急、一片篷声碎，醉眼看山还醒。",
      "晴云断，狂风信。",
      "寒蟾倒，远山影。",
      "谁听。",
      "横琴数曲，瑶池夜冷。",
      "这些子、名利休问。",
      "况是物、都归幻境。",
      "须臾百年梦，去来无定。",
      "向婵娟、留住青春，笑世上、风流多病。",
      "蒹葭渚，芙蓉径。",
      "放侯印，趁渔艇。",
      "争甚。",
      "须知九鼎，金砂如圣。"
    ],
    "rhythmic": "瑶池月・瑶台月"
  },
  {
    "author": "黄裳",
    "paragraphs": [
      "忽破黄昏还太素。",
      "寒浸楼台，缥缈非烟雾。",
      "江上分明星汉路。",
      "金银闪闪神仙府。",
      "影卧清光随我舞。",
      "邂逅三人，只愿长相聚。",
      "今月亭亭曾照古。",
      "古人问月今何处。"
    ],
    "rhythmic": "蝶恋花"
  },
  {
    "author": "黄裳",
    "paragraphs": [
      "满到十分人望尽。",
      "仙桂无根，到处留光景。",
      "听我尊前欢未竟。",
      "金卮已弄寒蟾影。",
      "银色界中风色定。",
      "散了浮云，宝匣初开镜。",
      "归去不须红烛影。",
      "天边自与人相趁。"
    ],
    "rhythmic": "蝶恋花"
  },
  {
    "author": "黄裳",
    "paragraphs": [
      "古往今来忙里过。",
      "今古清光，静照人行道。",
      "难似素娥长见好。",
      "见频只是催人老。",
      "欲驻征轮无计那。",
      "世上多情，却被无情恼。",
      "夜夜乌飞谁识破。",
      "满头空恨霜华早。"
    ],
    "rhythmic": "蝶恋花"
  },
  {
    "author": "黄裳",
    "paragraphs": [
      "俄落盏中如有恋。",
      "盏未乾时，还见霜娥现。",
      "说向翠鬟斟莫浅。",
      "殷勤此意应相劝。",
      "光景尤宜年少面。",
      "千里同看，不与人同怨。",
      "席上笑歌身更健。",
      "良时只愿长相见。"
    ],
    "rhythmic": "蝶恋花"
  },
  {
    "author": "黄裳",
    "paragraphs": [
      "千二百回圆未半。",
      "人世悲欢，此景长相伴。",
      "行到身边琼步款。",
      "金船载酒银河畔。",
      "谁为别来音信断。",
      "那更蟾光，一点窥孤馆。",
      "静送忘言愁一段。",
      "会须莫放笙歌散。"
    ],
    "rhythmic": "蝶恋花"
  },
  {
    "author": "黄裳",
    "paragraphs": [
      "人逐金乌忙到夜。",
      "不见金乌，方见人闲暇。",
      "天汉似来尊畔泻。",
      "须知闲暇欢无价。",
      "银色满身谁可画。",
      "两腋风生，爽气骎骎马。",
      "待入蟾宫偷造化。",
      "姮娥已许仙方借。"
    ],
    "rhythmic": "蝶恋花"
  },
  {
    "author": "黄裳",
    "paragraphs": [
      "万籁无声天地静。",
      "清抱朱弦，不愧丹霄镜。",
      "照到林梢风有信。",
      "抬头疑是梅花领。",
      "万感只应闲对景。",
      "独倚危栏，扰扰人初定。",
      "吟不尽中愁不尽。",
      "溪山千古沈沈影。"
    ],
    "rhythmic": "蝶恋花"
  },
  {
    "author": "黄裳",
    "paragraphs": [
      "谁悟月中真火冷。",
      "能引尘缘，遂出轮迥境。",
      "争奈多情都未醒。",
      "九回肠断花间影。",
      "万古兴亡闲事定。",
      "物是人非，杳杳无音信。",
      "问月可知谁可问。",
      "不如且醉尊前景。"
    ],
    "rhythmic": "蝶恋花"
  },
  {
    "author": "黄裳",
    "paragraphs": [
      "忽送林光禽有语。",
      "飞如遥空，失素归洲鹭。",
      "照处无私清望富。",
      "馀辉不惜人人与。",
      "玉绳欲到中天路。",
      "且待飞觞，缓缓移琼步。",
      "花下影圆良夜午。",
      "东南楼上还相顾。"
    ],
    "rhythmic": "蝶恋花"
  },
  {
    "author": "黄裳",
    "paragraphs": [
      "一望瑶华初委地。",
      "更约幽人，共赏岩边翠。",
      "拭把方诸聊与试。",
      "无情争得无中泪。",
      "飞瀑恐从星汉至。",
      "渐向宾筵，但觉寒如水。",
      "自爱一轮方得意。",
      "轻随箕毕还成累。"
    ],
    "rhythmic": "蝶恋花"
  },
  {
    "author": "黄裳",
    "paragraphs": [
      "鸿落寒滨，燕辞幽馆，西成万室，颦眉人少。",
      "自古云隮，洞门何处，南望数峰秋晓。",
      "千骑旌麾远，去寻真、忙中心了。",
      "佩声盘入，烟霞绝顶，谁闻欢笑。",
      "当候青童相报。",
      "因待访仙人，长生微妙。",
      "置俎争来，四乡宴社，且看翠围红绕。",
      "似可扪青汉，到北扉、两城斜照。",
      "醉翁回首，丹台梦觉，钧天声杳。"
    ],
    "rhythmic": "青门引・青门饮"
  },
  {
    "author": "黄裳",
    "paragraphs": [
      "乾坤生古意，草木起秋声。",
      "移人名利境，梦中惊。",
      "便寻灵宝，凤髓与龟精。",
      "密报黄芽就，紫府门开，道情有个莺莺。",
      "问归含楚山青。",
      "卧影水天明。",
      "松庵谁笑话，见还婴。",
      "鹤归日落，聚散两忘情。",
      "好笑人痴处，白头青冢，世间犹说醒醒。"
    ],
    "rhythmic": "满路花・促拍满路花"
  },
  {
    "author": "王",
    "paragraphs": [
      "露晞向晚，帘幕风轻，小院闲昼。",
      "翠迳莺来，惊下乱红铺绣。",
      "倚危墙，登高榭，海棠经雨胭脂透。",
      "算韶华，又因循过了，清明时候。",
      "倦游燕、风光满目，好景良辰，谁共携手。",
      "恨被榆钱，买断两眉长斗。",
      "忆高阳，人散后。",
      "落花流水仍依旧。",
      "这情怀，对东风、尽成消瘦。"
    ],
    "rhythmic": "倦寻芳慢・倦寻芳"
  },
  {
    "author": "张景修",
    "paragraphs": [
      "春风曾见桃花面。",
      "重见胜初见。",
      "两枝独占小春开。",
      "应怪刘郎迷路、又重来。",
      "旁人应笑髯公老。",
      "独爱花枝好。",
      "世间好景不长圆。",
      "莫放笙歌归院、且尊前。"
    ],
    "rhythmic": "虞美人"
  },
  {
    "author": "张景修",
    "paragraphs": [
      "嫩水挼蓝，遥堤映翠，半雨半烟桥畔。",
      "鸣禽弄舌，蔓草萦心，偏称谢家池馆。",
      "红粉墙头，柳摇金缕，纤柔舞腰低软。",
      "被和风、搭在阑干，终日绣帘谁卷。",
      "春易老，细叶舒眉，轻花吐絮，渐觉绿阴垂暖。",
      "章台系马，灞水维舟，追念凤城人远。",
      "惆怅阳关故国，杯酒飘零，惹人肠断。",
      "恨青青客舍，江头风笛，乱云空晚。"
    ],
    "rhythmic": "选冠子"
  },
  {
    "author": "黄大临",
    "paragraphs": [
      "行人欲上来时路。",
      "破晓雾、轻寒去。",
      "隔叶子规声暗度。",
      "十分酒满，舞裀歌袖，沾夜无寻处。",
      "故人近送旌旗暮。",
      "但听阳关第三句。",
      "欲断离肠馀几许。",
      "满天星月，看人憔悴，烛泪垂如雨。"
    ],
    "rhythmic": "青玉案"
  },
  {
    "author": "黄大临",
    "paragraphs": [
      "千锋百嶂宜州路。",
      "天黯淡、知人去。",
      "晓别吾家黄叔度。",
      "弟兄华发，远山修水，异日同归处。",
      "樽罍饮散长亭暮。",
      "别语缠绵不成句。",
      "已断离肠能几许。",
      "水村山馆，夜阑无寐，听尽空阶雨。"
    ],
    "rhythmic": "青玉案"
  },
  {
    "author": "黄大临",
    "paragraphs": [
      "画堂银烛明如昼。",
      "见林宗、巾垫羞蓬首。",
      "针指花枝，线赊罗袖。",
      "须臾两带还依旧。",
      "劝君倒戴休令后。",
      "也不须、更漉渊明酒。",
      "宝箧深藏，浓香熏透。",
      "为经十指如葱手。"
    ],
    "rhythmic": "七娘子"
  },
  {
    "author": "黄庭坚",
    "paragraphs": [
      "断虹霁雨，净秋空，山染修眉新绿。",
      "桂影扶疏，谁便道，今夕清辉不足。",
      "万里青天，姮娥何处，驾此一轮玉。",
      "寒光零乱，为谁遍照醽醁。",
      "年少从我追游，晚凉幽径，绕张园森木。",
      "共倒金荷家万里，难得尊前相属。",
      "老子平生，江南江北，最爱临风曲。",
      "孙郎微笑，坐来声喷霜竹。"
    ],
    "rhythmic": "念奴娇"
  },
  {
    "author": "黄庭坚",
    "paragraphs": [
      "瑶草一何碧，春入武陵溪。",
      "溪上桃花无数，花上有黄鹂。",
      "我欲穿花寻路，直入白云深处，浩气展红霓。",
      "只恐花深里，红露湿人衣。",
      "坐玉石，敧玉枕，拂金徽。",
      "谪仙何处，无人伴我白螺杯。",
      "我为灵芝仙草，不为朱唇丹脸，长啸亦何为。",
      "醉舞下山去，明月逐人归。"
    ],
    "rhythmic": "水调歌头"
  },
  {
    "author": "黄庭坚",
    "paragraphs": [
      "落日塞垣路，风劲戛貂裘。",
      "翩翩数骑闲猎，深入黑山头。",
      "极目平沙千里，惟见雕弓白羽，铁面骏骅骝。",
      "隐隐望青冢，特地起闲愁。",
      "汉天子，方鼎盛，四百州。",
      "玉颜皓齿，深锁三十六宫秋。",
      "堂有经纶贤相，边有纵横谋将，不减翠娥羞。",
      "戎虏和乐也，圣主永无忧。"
    ],
    "rhythmic": "水调歌头"
  },
  {
    "author": "黄庭坚",
    "paragraphs": [
      "初绾云鬟，才胜罗绮，便嫌柳陌花街。",
      "占春才子，容易托行媒。",
      "其奈风情债负，烟花部、不免差排。",
      "刘郎恨，桃花片片，随水染尘埃。",
      "风流，贤太守，能笼翠羽，宜醉金钗。",
      "且留取垂杨，掩映厅阶。",
      "直待朱轓去后，从伊便、窄袜弓鞋。",
      "知恩否，朝云暮雨，还向梦中来。"
    ],
    "rhythmic": "满庭芳"
  },
  {
    "author": "黄庭坚",
    "paragraphs": [
      "北苑春风，方圭圆璧，万里名动京关。",
      "碎身粉骨，功合上凌烟。",
      "尊俎风流战胜，降春睡、开拓愁边。",
      "纤纤捧，研膏溅乳，金缕鹧鸪斑。",
      "相如，虽病渴，一觞一咏，宾有群贤。",
      "为扶起灯前，醉玉颓山。",
      "搜搅心中万卷，还倾动、三峡词源。",
      "归来晚，文君未寝，相对小窗前。"
    ],
    "rhythmic": "满庭芳"
  },
  {
    "author": "黄庭坚",
    "paragraphs": [
      "早秋明月新圆，汉家戚里生飞将。",
      "青骢宝勒，绿沈金锁，曾瞻天仗。",
      "种德江南，宣威西夏，合宫陪享。",
      "况当年定计，昭陵与子，勋劳在、诸公上。",
      "千骑风流年少，暂淹留、莫辜清赏。",
      "平坡驻马，虚弦落雁，思临虏帐。",
      "遍舞摩围，递歌彭水，拂云惊浪。",
      "看朱颜绿鬓，封侯万里，写凌烟像。"
    ],
    "rhythmic": "鼓笛慢・水龙吟"
  },
  {
    "author": "黄庭坚",
    "paragraphs": [
      "月中丹桂，自风霜难老。",
      "阅尽人间盛衰草。",
      "望中秋、才有几日，十分圆，霾风雨，云表常如永昼。",
      "不得文章力，白首防秋，谁念云中上功守。",
      "正注意，得人雄，静扫河山，应难纵、五湖归棹。",
      "问持节冯唐几时来，看再策勋名，印窠如斗。"
    ],
    "rhythmic": "洞仙歌"
  },
  {
    "author": "黄庭坚",
    "paragraphs": [
      "政乐中和，夷夏宴喜，官梅乍传消息。",
      "待作新年欢计，断送春色。",
      "桃李成阴，甘棠少讼，又移旌戟。",
      "念画楼朱阁，风流高会，顿冷谈席。",
      "西州纵有，舞裙歌板，谁共茗邀棋敌。",
      "归来未得，先沾离袖，管弦催滴。",
      "乐事赏心易散，良辰美景难得。",
      "会须醉倒，玉山扶起，更倾春碧。"
    ],
    "rhythmic": "雨中花・夜行船"
  },
  {
    "author": "黄庭坚",
    "paragraphs": [
      "鸣鸠乳燕春闲暇。",
      "化作绿阴槐夏。",
      "寿酒舞红裳，睡鸭飘香麝。",
      "醉此洛阳人，佐郡深儒雅。",
      "况坐上、玉麟金马。",
      "更莫问、莺老花谢。",
      "万里相依，千金为寿，未厌玉烛传清夜。",
      "不醉欲言归，笑杀高阳社。"
    ],
    "rhythmic": "忆帝京"
  },
  {
    "author": "黄庭坚",
    "paragraphs": [
      "对朝云叆叇，暮雨霏微，乱峰相倚。",
      "巫峡高唐，锁楚宫朱翠。",
      "画戟移春，靓妆迎马，向一川都会。",
      "万里投荒，一身吊影，成何欢意。",
      "尽道黔南，去天尺五，望极神州，万里烟水。",
      "尊酒公堂，有中朝佳士。",
      "荔颊红深，麝脐香满，醉舞裀歌袂。",
      "杜宇声声，催人到晓，不如归是。"
    ],
    "rhythmic": "醉蓬莱"
  },
  {
    "author": "黄庭坚",
    "paragraphs": [
      "诗有渊明语，歌无子夜声。",
      "论文思见老弥明。",
      "坐想罗浮山下、羽衣轻。",
      "何处黔中郡，遥知隔晚晴。",
      "雨馀风急断虹横。",
      "应梦池塘春草、若为情。"
    ],
    "rhythmic": "南歌子"
  },
  {
    "author": "黄庭坚",
    "paragraphs": [
      "鸳鸯翡翠，小小思珍偶。",
      "眉黛敛秋波，尽湖南、山明水秀。",
      "娉娉袅袅，恰近十三馀，春未透。",
      "花枝瘦。",
      "正是愁时候。",
      "寻花载酒。",
      "肯落谁人后。",
      "只恐远归来，绿成阴、青梅如豆。",
      "心期得处，每自不由人，长亭柳。",
      "君知否。",
      "千里犹回首。"
    ],
    "rhythmic": "蓦山溪"
  },
  {
    "author": "黄庭坚",
    "paragraphs": [
      "得意许多时。",
      "长醉赏、月影花枝。",
      "暴风狂雨年年有，金笼锁定，莺雏燕友，不被鸡期。",
      "红旆转逶迤。",
      "悔无计、千里追随。",
      "再来应绾泸南印，而今目下，凄惶怎向，日永春迟。"
    ],
    "rhythmic": "转调丑奴儿・采桑子"
  },
  {
    "author": "黄庭坚",
    "paragraphs": [
      "败叶霜天晓。",
      "渐鼓吹、催行棹。",
      "栽成桃李未开，便解银章归报。",
      "去取麒麟图画，要及年少。",
      "劝公醉倒。",
      "别语怎向醒时道。",
      "楚山千里暮云，正锁离人情抱。",
      "记取江州司马，坐中最老。"
    ],
    "rhythmic": "品令"
  },
  {
    "author": "黄庭坚",
    "paragraphs": [
      "画鼓催春，蛮歌走饷。",
      "雨前一焙谁争长。",
      "低株摘尽到高株，株株别是闽溪样。",
      "碾破春风，香凝午帐。",
      "银瓶雪滚翻成浪。",
      "今宵无睡酒醒时，摩围影在秋江上。"
    ],
    "rhythmic": "踏莎行"
  },
  {
    "author": "黄庭坚",
    "paragraphs": [
      "临水夭桃，倚墙繁李。",
      "长杨风掉青骢尾。",
      "尊中有酒且酬春，更寻何处无愁地。",
      "明日重来，落花如绮。",
      "芭蕉渐展山公启。",
      "欲笺心事寄天公，教人长对花前醉。"
    ],
    "rhythmic": "踏莎行"
  },
  {
    "author": "黄庭坚",
    "paragraphs": [
      "自断此生休问天。",
      "白头波上泛孤船。",
      "老去文章无气味。",
      "憔悴。",
      "不堪驱使菊花前。",
      "闻道使君携将吏。",
      "高会。",
      "参军吹帽晚风颠。",
      "千骑插花秋色暮。",
      "归去。",
      "翠娥扶入醉时肩。"
    ],
    "rhythmic": "定风波"
  },
  {
    "author": "黄庭坚",
    "paragraphs": [
      "万里黔中一漏天。",
      "屋居终日似乘船。",
      "及至重阳天也霁。",
      "催醉。",
      "鬼门关外蜀江前。",
      "莫笑老翁犹气岸。",
      "君看。",
      "几人黄菊上华颠。",
      "戏马台南追两谢。",
      "驰射。",
      "风流犹拍古人肩。"
    ],
    "rhythmic": "定风波"
  },
  {
    "author": "黄庭坚",
    "paragraphs": [
      "晚岁监州闻荔枝。",
      "赤英垂坠压阑枝。",
      "万里来逢芳意歇。",
      "愁绝。",
      "满盘空忆去年时。",
      "涧草山花光照坐。",
      "春过。",
      "等闲桃李又累累。",
      "辜负寒泉浸红皱。",
      "消瘦。",
      "有人花病损香肌。"
    ],
    "rhythmic": "定风波"
  },
  {
    "author": "黄庭坚",
    "paragraphs": [
      "准拟阶前摘荔枝。",
      "今年歇尽去年枝。",
      "莫是春光厮料理。",
      "无比。",
      "譬如痎疟有休时。",
      "碧甃朱阑情不浅。",
      "何晚。",
      "来年枝上报累累。",
      "雨后园林坐清影。",
      "苏醒。",
      "红裳剥尽看香肌。"
    ],
    "rhythmic": "定风波"
  },
  {
    "author": "黄庭坚",
    "paragraphs": [
      "八年不见，清都绛阙，望河汉、溶溶漾漾。",
      "年年牛女恨风波，拼此事、人间天上。",
      "野麋丰草，江鸥远水，老去惟便疏放。",
      "百钱端欲问君平，早晚具、归田小舫。"
    ],
    "rhythmic": "鹊桥仙"
  },
  {
    "author": "黄庭坚",
    "paragraphs": [
      "朱楼彩舫，浮瓜沈李，报答风光有处。",
      "一年尊酒暂时同，别泪作、人间晓雨。",
      "鸳鸯机综，能令侬巧，也待乘槎仙去。",
      "若逢海上白头翁，共一访、痴牛呆女。"
    ],
    "rhythmic": "鹊桥仙"
  },
  {
    "author": "黄庭坚",
    "paragraphs": [
      "黔中桃李可寻芳。",
      "摘茶人自忙。",
      "月团犀胯斗圆方。",
      "研膏入焙香。",
      "青箬裹，绛纱囊。",
      "品高闻外江。",
      "酒阑传碗舞红裳。",
      "都濡春味长。"
    ],
    "rhythmic": "阮郎归"
  },
  {
    "author": "黄庭坚",
    "paragraphs": [
      "烹茶留客驻金鞍。",
      "月斜窗外山。",
      "别郎容易见郎难。",
      "有人思远山。",
      "归去后，忆前欢。",
      "画屏金博山。",
      "一杯春露莫留残。",
      "与郎扶玉山。"
    ],
    "rhythmic": "阮郎归"
  },
  {
    "author": "黄庭坚",
    "paragraphs": [
      "庵摩勒，西土果。",
      "霜后明珠颗颗。",
      "凭玉兔，捣香尘。",
      "称为席上珍。",
      "号馀甘，争奈苦。",
      "临上马时分付。",
      "管回味，却思量。",
      "忠言君拭尝。"
    ],
    "rhythmic": "更漏子"
  },
  {
    "author": "黄庭坚",
    "paragraphs": [
      "小院一枝梅。",
      "冲破晓寒开。",
      "晚到芳园游戏，满袖带香回。",
      "玉酒覆银杯。",
      "尽醉去、犹待重来。",
      "东邻何事，惊吹怨笛，雪片成堆。"
    ],
    "rhythmic": "绣带子・好女儿"
  },
  {
    "author": "黄庭坚",
    "paragraphs": [
      "呜咽南楼吹落梅。",
      "闻鸦树惊栖。",
      "梦中相见不多时。",
      "隔城今夜也应知。",
      "坐久水空碧，山月影沈西。",
      "买个宅儿住著伊。",
      "刚不肯相随。",
      "如今果被天嗔作，永落鸡群被鸡欺。",
      "空恁可怜伊。",
      "风日损花枝。"
    ],
    "rhythmic": "撼庭竹"
  },
  {
    "author": "黄庭坚",
    "paragraphs": [
      "馀寒争令。",
      "雪共蜡梅相照影。",
      "昨夜东风。",
      "已出耕牛劝岁功。",
      "阴云幂幂。",
      "近觉去天无几尺。",
      "休恨春迟。",
      "桃李梢头次第知。"
    ],
    "rhythmic": "减字木兰花"
  },
  {
    "author": "黄庭坚",
    "paragraphs": [
      "使君那里。",
      "千骑尘中依约是。",
      "拂我眉头。",
      "无处重寻庾信愁。",
      "山云弥漫。",
      "夹道旌旗联复断。",
      "万事茫茫。",
      "分付澄波与烂肠。"
    ],
    "rhythmic": "减字木兰花"
  },
  {
    "author": "黄庭坚",
    "paragraphs": [
      "襄王梦里。",
      "草绿烟深何处是。",
      "宋玉台头。",
      "暮雨朝云几许愁。",
      "飞花漫漫。",
      "不管羁人肠欲断。",
      "春水茫茫。",
      "欲度南陵更断肠。"
    ],
    "rhythmic": "减字木兰花"
  },
  {
    "author": "黄庭坚",
    "paragraphs": [
      "巫山古县。",
      "老杜淹留情始见。",
      "拨闷题诗。",
      "千古神交世不知。",
      "云阳台下。",
      "更值清明风雨夜。",
      "知道愁辛。",
      "果是当时作赋人。"
    ],
    "rhythmic": "减字木兰花"
  },
  {
    "author": "黄庭坚",
    "paragraphs": [
      "诗翁才刃。",
      "曾陷文场貔虎阵。",
      "谁敢当哉。",
      "况是焚舟决胜来。",
      "三巴春杪。",
      "客馆梦回风雨晓。",
      "胸次峥嵘。",
      "欲共涛头赤甲平。"
    ],
    "rhythmic": "减字木兰花"
  },
  {
    "author": "黄庭坚",
    "paragraphs": [
      "苍崖万仞。",
      "下有奔雷千百阵。",
      "自古危哉。",
      "谁遣西园漝麽来。",
      "猿啼云杪。",
      "破梦一声巫峡晓。",
      "苦唤愁生。",
      "不是西园作麽平。"
    ],
    "rhythmic": "减字木兰花"
  },
  {
    "author": "黄庭坚",
    "paragraphs": [
      "终宵忘寐。",
      "好事如何犹尚未。",
      "子细沈吟。",
      "珠泪盈盈湿袖襟。",
      "与君别也。",
      "愿在郎心莫暂舍。",
      "记取盟言。",
      "闻早回程却再圆。"
    ],
    "rhythmic": "减字木兰花"
  },
  {
    "author": "黄庭坚",
    "paragraphs": [
      "中秋多雨。",
      "常是尊罍狼藉去。",
      "今夜云开。",
      "须道姮娥得得来。",
      "不知云外。",
      "还有清光同此会。",
      "笛在层楼。",
      "声彻摩围顶上头。"
    ],
    "rhythmic": "减字木兰花"
  },
  {
    "author": "黄庭坚",
    "paragraphs": [
      "中秋无雨。",
      "醉送月衔西岭去。",
      "笑口须开。",
      "几度中秋见月来。",
      "前年江外。",
      "儿女传杯兄弟会。",
      "此夜登楼。",
      "小谢清吟慰白头。"
    ],
    "rhythmic": "减字木兰花"
  },
  {
    "author": "黄庭坚",
    "paragraphs": [
      "浓云骤雨。",
      "巫峡有情来又去。",
      "今夜天开。",
      "不与姮娥作伴来。",
      "清光无外。",
      "白发老人心自会。",
      "何处歌楼。",
      "贪看冰轮不转头。"
    ],
    "rhythmic": "减字木兰花"
  },
  {
    "author": "黄庭坚",
    "paragraphs": [
      "举头无语。",
      "家在月明生处住。",
      "拟上摩围。",
      "最上峰头试望之。",
      "偏怜络秀。",
      "苦淡同甘谁更有。",
      "想见牵衣。",
      "月到愁边总不知。"
    ],
    "rhythmic": "减字木兰花"
  },
  {
    "author": "黄庭坚",
    "paragraphs": [
      "月中笑语。",
      "万里同依光景住。",
      "天水相围。",
      "相见无因梦见之。",
      "诸儿娟秀。",
      "儒学传家渠自有。",
      "自作秋衣。",
      "渐老先寒人未知。"
    ],
    "rhythmic": "减字木兰花"
  },
  {
    "author": "黄庭坚",
    "paragraphs": [
      "当年夜雨。",
      "头白相依无去住。",
      "儿女成围。",
      "欢笑尊前月照之。",
      "阿连高秀。",
      "千万里来忠孝有。",
      "岂谓无衣。",
      "岁晚先寒要弟知。"
    ],
    "rhythmic": "减字木兰花"
  },
  {
    "author": "黄庭坚",
    "paragraphs": [
      "风开水面鱼纹皱。",
      "暖入草心犀点透。",
      "乍看晴日弄柔条，忆得章台人姓柳。",
      "心情老大痴成就。",
      "不复淋漓沾翠袖。",
      "早梅献笑尚窥邻，小蜜窃香如遗寿。"
    ],
    "rhythmic": "木兰花令"
  },
  {
    "author": "黄庭坚",
    "paragraphs": [
      "东君未试雷霆手。",
      "洒雪开春春锁透。",
      "帝台应点万年枝，穷巷偏欺三径柳。",
      "峰排群玉森相就。",
      "中有摩围为领袖。",
      "凝香窗下与谁看，一曲琵琶千万寿。"
    ],
    "rhythmic": "木兰花令"
  },
  {
    "author": "黄庭坚",
    "paragraphs": [
      "新年何许春光漏。",
      "小院闭门风日透。",
      "酥花入坐颇欺梅，雪絮因风全是柳。",
      "使君落笔春词就。",
      "应唤歌檀催舞袖。",
      "得开眉处且开眉，人世可能金石寿。"
    ],
    "rhythmic": "减字木兰花"
  },
  {
    "author": "黄庭坚",
    "paragraphs": [
      "黄金捍拨春风手。",
      "帘幕重重音韵透。",
      "梅花破萼便回春，似有黄鹂鸣翠柳。",
      "晓妆未惬梅添就。",
      "玉笋捧杯离钿袖。",
      "会拼千日笑尊前，他日相思空损寿。"
    ],
    "rhythmic": "减字木兰花"
  },
  {
    "author": "黄庭坚",
    "paragraphs": [
      "黔中士女游晴昼。",
      "花信轻寒罗袖透。",
      "争寻穿石道宜男，更买江鱼双贯柳。",
      "竹枝歌好移船就。",
      "依倚风光垂翠袖。",
      "满倾芦酒指摩围，相守与郎如许寿。"
    ],
    "rhythmic": "减字木兰花"
  },
  {
    "author": "黄庭坚",
    "paragraphs": [
      "可怜翡翠随鸡走。",
      "学绾双鬟年纪小。",
      "见来行待恶怜伊，心性娇痴空解笑。",
      "红蕖照映霜林表。",
      "杨柳舞风腰袅袅。",
      "衾馀枕剩尽相容，只是老人难再少。"
    ],
    "rhythmic": "减字木兰花"
  },
  {
    "author": "黄庭坚",
    "paragraphs": [
      "春归何处。",
      "寂寞无行路。",
      "若有人知春去处。",
      "唤取归来同住。",
      "春无踪迹谁知。",
      "除非问取黄鹂。",
      "百啭无人能解，因风飞过蔷薇。"
    ],
    "rhythmic": "清平乐"
  },
  {
    "author": "黄庭坚",
    "paragraphs": [
      "黄花当户。",
      "已觉秋容暮。",
      "云梦南州逢笑语。",
      "心在歌边舞处。",
      "使君一笑眉开。",
      "新晴照酒尊来。",
      "且乐尊前见在，休思走马章台。"
    ],
    "rhythmic": "清平乐"
  },
  {
    "author": "黄庭坚",
    "paragraphs": [
      "休推小户。",
      "看即风光暮。",
      "萸粉菊英浮碗醑。",
      "报答风光有处。",
      "几回笑口能开。",
      "少年不肯重来。",
      "借问牛山戏马，今为谁姓池台。"
    ],
    "rhythmic": "清平乐"
  },
  {
    "author": "黄庭坚",
    "paragraphs": [
      "舞鬟娟好。",
      "白发黄花帽。",
      "醉任旁观嘲潦倒。",
      "扶老偏宜年小。",
      "舞回脸玉胸酥。",
      "缠头一斛明珠。",
      "日日梁州薄媚，年年金菊茱萸。"
    ],
    "rhythmic": "减字木兰花"
  },
  {
    "author": "黄庭坚",
    "paragraphs": [
      "乍晴秋好。",
      "黄菊敧乌帽。",
      "不见清谈人绝倒。",
      "更忆添丁小小。",
      "蜀娘漫点花酥。",
      "酒槽空滴真珠。",
      "兄弟四人别住，他年同插茱萸。"
    ],
    "rhythmic": "减字木兰花"
  },
  {
    "author": "黄庭坚",
    "paragraphs": [
      "冰堂酒好。",
      "只恨银杯小。",
      "新作金荷工献巧。",
      "图要连台拗倒。",
      "采莲一曲清歌。",
      "急檀催卷金河。",
      "醉里香飘睡鸭，更惊罗袜凌波。"
    ],
    "rhythmic": "清平乐"
  },
  {
    "author": "黄庭坚",
    "paragraphs": [
      "薄妆小靥闲情素。",
      "抱著琵琶凝伫。",
      "慢拈复轻拢，切切如私语。",
      "转拨割朱弦，一段惊沙去。",
      "万里嫁、乌孙公主。",
      "对易水、明妃不渡。",
      "泪粉行行，红颜片片，指下花落狂风雨。",
      "借问本师谁，敛拨当心住。"
    ],
    "rhythmic": "忆帝京"
  },
  {
    "author": "黄庭坚",
    "paragraphs": [
      "银烛生花如红豆。",
      "占好事、而今有。",
      "人醉曲屏深，借宝瑟、轻招手。",
      "一阵白苹风，故灭烛、教相就。",
      "花带雨、冰肌香透。",
      "恨啼乌、辘轳声晓。",
      "岸柳微凉吹残酒。",
      "断肠时、至今依旧。",
      "镜中消瘦。",
      "那人知后。",
      "怕夯你来僝僽。"
    ],
    "rhythmic": "忆帝京"
  },
  {
    "author": "黄庭坚",
    "paragraphs": [
      "东堂西畔有池塘。",
      "使君棐几明窗。",
      "日西人吏散东廊。",
      "蒲苇送清凉。",
      "翠管细通岩溜，小峰重叠山光。",
      "近池催置琵琶床。",
      "衣带水风香。"
    ],
    "rhythmic": "画堂春"
  },
  {
    "author": "黄庭坚",
    "paragraphs": [
      "摩围小隐枕蛮江。",
      "蛛丝闲锁晴窗。",
      "水风山影上修廊。",
      "不到晚来凉。",
      "相伴蝶穿花径，独飞鸥舞春光。",
      "不因送客下绳床。",
      "添火炷炉香。"
    ],
    "rhythmic": "画堂春"
  },
  {
    "author": "黄庭坚",
    "paragraphs": [
      "万事令人心骨寒。",
      "故人坟上土新乾。",
      "淫坊酒肆狂居士，李下何妨也整冠。",
      "金作鼎，玉为餐。",
      "老来亦失少时欢。",
      "茱萸菊蕊年年事，十日还将九日看。"
    ],
    "rhythmic": "鹧鸪天"
  },
  {
    "author": "黄庭坚",
    "paragraphs": [
      "黄菊枝头生晓寒。",
      "人生莫放酒杯乾。",
      "风前横笛斜吹雨，醉里簪花倒著冠。",
      "身健在，且加餐。",
      "舞裙歌板尽清欢。",
      "黄花白发相牵挽，付与时人洗眼看。"
    ],
    "rhythmic": "鹧鸪天"
  },
  {
    "author": "黄庭坚",
    "paragraphs": [
      "紫菊黄花风露寒。",
      "平沙戏马雨新乾。",
      "且看欲尽花经眼，休说弹冠与挂冠。",
      "甘酒病，废朝餐。",
      "何人得似醉中欢。",
      "十年一觉扬州梦，为报时人洗眼看。"
    ],
    "rhythmic": "鹧鸪天"
  },
  {
    "author": "黄庭坚",
    "paragraphs": [
      "西塞山边白鹭飞。",
      "桃花流水鳜鱼肥。",
      "朝廷尚觅玄真子，何处如今更有诗。",
      "青箬笠，绿蓑衣。",
      "斜风细雨不须归。",
      "人间底是无波处，一日风波十二时。"
    ],
    "rhythmic": "鹧鸪天"
  },
  {
    "author": "黄庭坚",
    "paragraphs": [
      "陶陶兀兀。",
      "尊前是我华胥国。",
      "争名争利休休莫。",
      "雪月风花，不醉怎生得。",
      "邯郸一枕谁忧乐。",
      "新诗新事因闲适。",
      "东山小妓携丝竹。",
      "家里乐天，村里谢安石。"
    ],
    "rhythmic": "醉落魄・一斛珠"
  },
  {
    "author": "黄庭坚",
    "paragraphs": [
      "陶陶兀兀。",
      "人生无累何由得。",
      "杯中三万六千日。",
      "闷损旁观，自我解落魄。",
      "扶头不起还颓玉。",
      "日高春睡平生足。",
      "谁门可款新篘熟。",
      "安乐春泉，玉醴荔枝绿。"
    ],
    "rhythmic": "醉落魄・一斛珠"
  },
  {
    "author": "黄庭坚",
    "paragraphs": [
      "陶陶兀兀。",
      "人生梦里槐安国。",
      "教公休醉公但莫。",
      "盏倒垂莲，一笑是赢得。",
      "街头酒贱民声乐。",
      "寻常行处寻欢适。",
      "醉看檐雨森银竹。",
      "我欲忧民，渠有二千石。"
    ],
    "rhythmic": "醉落魄・一斛珠"
  },
  {
    "author": "黄庭坚",
    "paragraphs": [
      "陶陶兀兀。",
      "醉乡路远归不得。",
      "心情那似当年日。",
      "割爱金河，一碗淡莫托。",
      "异乡薪桂炊苍玉。",
      "摩挲经笥须知足。",
      "明年细麦能黄熟。",
      "不管轻霜，点尽鬓边绿。"
    ],
    "rhythmic": "醉落魄・一斛珠"
  },
  {
    "author": "黄庭坚",
    "paragraphs": [
      "招唤欲千回。",
      "暂得尊前笑口开。",
      "万水千山还麽去，悠哉。",
      "酒面黄花欲醉谁。",
      "顾影又徘徊。",
      "立到斜风细雨吹。",
      "见我未衰容易去，还来。",
      "不道年年即渐衰。"
    ],
    "rhythmic": "南乡子"
  },
  {
    "author": "黄庭坚",
    "paragraphs": [
      "未报贾船回。",
      "三径荒锄菊卧开。",
      "想得邻船霜笛罢，沾衣。",
      "不为涪翁更为谁。",
      "风力袅萸枝。",
      "酒面红鳞惬细吹。",
      "莫笑插花和事老，摧颓。",
      "却向人间耐盛衰。"
    ],
    "rhythmic": "南乡子"
  },
  {
    "author": "黄庭坚",
    "paragraphs": [
      "黄菊满东篱。",
      "与客携壶上翠微。",
      "已是有花兼有酒，良期。",
      "不用登临恨落晖。",
      "满酌不须辞。",
      "莫待无花空折枝。",
      "寂寞酒醒人散后，堪悲。",
      "节去蜂愁蝶不知。"
    ],
    "rhythmic": "南乡子"
  },
  {
    "author": "黄庭坚",
    "paragraphs": [
      "卧稻雨馀收。",
      "处处游人簇远洲。",
      "白发又扶红袖醉，戎州。",
      "乱折黄花插满头。",
      "青眼想风流。",
      "画出西楼一帧秋。",
      "还把去年欢意舞，梁洲。",
      "塞雁西来特地愁。"
    ],
    "rhythmic": "南乡子"
  },
  {
    "author": "黄庭坚",
    "paragraphs": [
      "浊酒黄花，画檐十日无秋燕。",
      "梦中相见。",
      "起作南柯观。",
      "镜里朱颜，又减年时半。",
      "江山远。",
      "登高人健。",
      "应问西来雁。"
    ],
    "rhythmic": "点绛唇"
  },
  {
    "author": "黄庭坚",
    "paragraphs": [
      "山又水。",
      "行尽吴头楚尾。",
      "兄弟灯前家万里。",
      "相看如梦寐。",
      "君似成蹊桃李。",
      "入我草堂松桂。",
      "莫厌岁寒无气味。",
      "馀生今已矣。"
    ],
    "rhythmic": "谒金门"
  },
  {
    "author": "黄庭坚",
    "paragraphs": [
      "宗盟有妓能歌舞，宜醉尊罍。",
      "待约新醅。",
      "车上危坡尽要推。",
      "西邻三弄争秋月，邀勒春回。",
      "个里声催。",
      "铁树枝头花也开。"
    ],
    "rhythmic": "采桑子"
  },
  {
    "author": "黄庭坚",
    "paragraphs": [
      "荔枝滩上留千骑，桃李阴繁。",
      "燕寝香残。",
      "画戟森森镇八蛮。",
      "永康又得风流守，管领江山。",
      "少讼多闲。",
      "烟霭楼台舞翠鬟。"
    ],
    "rhythmic": "采桑子"
  },
  {
    "author": "黄庭坚",
    "paragraphs": [
      "马湖来舞钗初赐，笳鼓声繁。",
      "贤将开关。",
      "威竦西山八诏蛮。",
      "南溪地逐名贤重，深锁群山。",
      "燕喜公闲。",
      "一斛明珠两小鬟。"
    ],
    "rhythmic": "采桑子"
  },
  {
    "author": "黄庭坚",
    "paragraphs": [
      "龙焙头纲春早，谷帘第一泉香。",
      "已醺浮蚁嫩鹅黄。",
      "想见翻成雪浪。",
      "兔褐金丝宝碗，松风蟹眼新汤。",
      "无因更发次公狂。",
      "甘露来从仙掌。"
    ],
    "rhythmic": "西江月"
  },
  {
    "author": "黄庭坚",
    "paragraphs": [
      "汤泛冰瓷一坐春。",
      "长松林下得灵根。",
      "吉祥老子亲拈出，个个教成百岁人。",
      "灯焰焰，酒醺醺。",
      "壑源曾未醒酲魂。",
      "与君更把长生碗，聊为清歌驻白云。"
    ],
    "rhythmic": "鹧鸪天"
  },
  {
    "author": "黄庭坚",
    "paragraphs": [
      "万水千山来此土。",
      "本提心印传梁武。",
      "对朕者谁浑不顾。",
      "成死语。",
      "江头暗折长芦渡。",
      "面壁九年看二祖。",
      "一花五叶亲分付。",
      "只履提归葱岭去。",
      "君知否。",
      "分明忘却来时路。"
    ],
    "rhythmic": "渔家傲"
  },
  {
    "author": "黄庭坚",
    "paragraphs": [
      "三十年来无孔窍。",
      "几回得眼还迷照。",
      "一见桃花参学了。",
      "呈法要。",
      "无弦琴上单于调。",
      "摘叶寻枝虚半老。",
      "拈花特地重年少。",
      "今后水云人欲晓。",
      "非玄妙。",
      "灵云合破桃花笑。"
    ],
    "rhythmic": "渔家傲"
  },
  {
    "author": "黄庭坚",
    "paragraphs": [
      "忆昔药山生一虎。",
      "华亭船上寻人渡。",
      "散却夹山拈坐具。",
      "呈见处。",
      "繁驴橛上合头语。",
      "千户垂丝君看取。",
      "离钩三寸无生路。",
      "蓦口一桡亲子父，犹回顾。",
      "瞎驴丧我儿孙去。"
    ],
    "rhythmic": "渔家傲"
  },
  {
    "author": "黄庭坚",
    "paragraphs": [
      "百丈峰头开古镜。",
      "马驹踏杀重苏醒。",
      "接得古灵心眼净。",
      "光炯炯。",
      "归来藏在袈裟影。",
      "好个佛堂佛不圣。",
      "祖师沈醉犹看镜。",
      "却与斩新提祖令。",
      "方猛省。",
      "无声三昧天皇饼。"
    ],
    "rhythmic": "渔家傲"
  },
  {
    "author": "黄庭坚",
    "paragraphs": [
      "踏破草鞋参到了。",
      "等闲拾得衣中宝。",
      "遇酒逢花须一笑。",
      "长年少。",
      "俗人不用嗔贫道。",
      "何处青旗夸酒好。",
      "醉乡路上多芳草。",
      "提著葫芦行未到。",
      "风落帽。",
      "葫芦却缠葫芦倒。"
    ],
    "rhythmic": "渔家傲"
  },
  {
    "author": "黄庭坚",
    "paragraphs": [
      "归去来。",
      "归去来。",
      "携手旧山归去来。",
      "有人共、月对尊罍。",
      "横一琴，甚处不逍遥自在。",
      "闲世界。",
      "无利害。",
      "何必向、世间甘幻爱。",
      "与君钓、晚烟寒濑。",
      "蒸白鱼稻饭，溪童供笋菜。"
    ],
    "rhythmic": "拨棹子"
  },
  {
    "author": "黄庭坚",
    "paragraphs": [
      "一波才动万波随。",
      "蓑笠一钩丝。",
      "锦鳞正在深处，千尺也须垂。",
      "吞又吐，信还疑。",
      "上钩迟。",
      "水寒江静，满目青山，载月明归。"
    ],
    "rhythmic": "诉衷情"
  },
  {
    "author": "黄庭坚",
    "paragraphs": [
      "新妇滩头眉黛愁。",
      "女儿浦口眼波秋。",
      "惊鱼错认月沈钩。",
      "青箬笠前无限事，绿蓑衣底一时休。",
      "斜风吹雨转船头。"
    ],
    "rhythmic": "浣溪沙"
  },
  {
    "author": "黄庭坚",
    "paragraphs": [
      "半烟半雨溪桥畔。",
      "渔翁醉著无人唤。",
      "疏懒意何长。",
      "春风花草香。",
      "江山如有待。",
      "此意陶潜解。",
      "问我去何之。",
      "君行到自知。"
    ],
    "rhythmic": "菩萨蛮"
  },
  {
    "author": "黄庭坚",
    "paragraphs": [
      "无语。",
      "恨如许。",
      "方士归时肠断处。",
      "梨花一枝春带雨。",
      "半钿分钗亲付。",
      "天长地久相思苦。",
      "渺渺鲸波无路。"
    ],
    "rhythmic": "调笑歌・调笑令"
  },
  {
    "author": "黄庭坚",
    "paragraphs": [
      "虫儿真个忒灵利。",
      "恼乱得、道人眼起。",
      "醉归来、恰似出桃源，但目送、落花流水。",
      "何妨随我归云际。",
      "共作个、住山活计。",
      "照清溪，匀粉面，插山花，也须胜、风尘气味。"
    ],
    "rhythmic": "步蟾宫"
  },
  {
    "author": "黄庭坚",
    "paragraphs": [
      "郭泰曾名我，刘翁复见谁。",
      "入廛还作和罗槌。",
      "特地干戈相待、使人疑。",
      "秋浦横波眼，春窗远岫眉。",
      "补陀岩畔夕阳迟。",
      "何似金沙滩上、放憨时。"
    ],
    "rhythmic": "南柯子・南歌子"
  },
  {
    "author": "黄庭坚",
    "paragraphs": [
      "万里沧江月，波清说向谁。",
      "顶门须更下金槌。",
      "只恐风惊草动、又生疑。",
      "金雁斜妆颊，青螺浅画眉。",
      "庖丁有底下刀迟。",
      "直要人牛无际、是休时。"
    ],
    "rhythmic": "南柯子・南歌子"
  },
  {
    "author": "黄庭坚",
    "paragraphs": [
      "夜来酒醒清无梦，愁倚阑干。",
      "露滴轻寒。",
      "雨打芙蓉泪不乾。",
      "佳人别后音尘悄，消瘦难拼。",
      "明月无端。",
      "已过红楼十二间。"
    ],
    "rhythmic": "丑奴儿・采桑子"
  },
  {
    "author": "黄庭坚",
    "paragraphs": [
      "断送一生惟有，破除万事无过。",
      "远山横黛蘸秋波。",
      "不饮旁人笑我。",
      "花病等闲瘦弱，春愁没处遮拦。",
      "杯行到手莫留残。",
      "不道月斜人散。"
    ],
    "rhythmic": "西江月"
  },
  {
    "author": "黄庭坚",
    "paragraphs": [
      "东风吹柳日初长。",
      "雨馀芳草斜阳。",
      "杏花零乱燕泥香。",
      "睡损红妆。",
      "宝篆烟消龙凤，画屏云锁潇湘。",
      "夜寒微透薄罗裳。",
      "无限思量。"
    ],
    "rhythmic": "画堂春"
  },
  {
    "author": "黄庭坚",
    "paragraphs": [
      "平王本爱江湖住。",
      "鸥鹭无人处。",
      "江南江北水云连。",
      "莫笑醯鸡歌舞、瓮中天。",
      "当涂舣棹蒹葭外。",
      "赖有宾朋在。",
      "此身无路入修门。",
      "惭愧诗翁清些、与招魂。"
    ],
    "rhythmic": "虞美人"
  },
  {
    "author": "黄庭坚",
    "paragraphs": [
      "天涯也有江南信。",
      "梅破知春近。",
      "夜阑风细得香迟。",
      "不道晓来开遍、向南枝。",
      "玉台弄粉花应妒。",
      "飘到眉心住。",
      "平生个里愿杯深。",
      "去国十年老尽、少年心。"
    ],
    "rhythmic": "虞美人"
  },
  {
    "author": "黄庭坚",
    "paragraphs": [
      "巧笑眉颦。",
      "行步精神。",
      "隐隐似、朝云行雨，弓弓样、罗袜生尘。",
      "尊前见，玉槛雕笼，堪爱难亲。",
      "自言家住天津。",
      "生小从人。",
      "恐舞罢、随风飞去，顾阿母、教窣珠裙。",
      "从今去，唯愿银缸，莫照离尊。"
    ],
    "rhythmic": "两同心"
  },
  {
    "author": "黄庭坚",
    "paragraphs": [
      "一笑千金。",
      "越样情深。",
      "曾共结、合欢罗带，终愿效、比翼纹禽。",
      "许多时，灵利惺惺，蓦地昏沈。",
      "自从官不容针。",
      "直至而今。",
      "你共人、女边著子，争知我、门里挑心。",
      "记携手，小院回廊，月影花阴。"
    ],
    "rhythmic": "两同心"
  },
  {
    "author": "黄庭坚",
    "paragraphs": [
      "秋水遥岑。",
      "妆淡情深。",
      "尽道教、心坚穿石，更说甚、官不容针。",
      "霎时间，雨散云归，无处追寻。",
      "小楼朱阁沈沈。",
      "一笑千金。",
      "你共人、女边著子，争知我、门里挑心。",
      "最难忘，小院回廊，月影花阴。"
    ],
    "rhythmic": "两同心"
  },
  {
    "author": "黄庭坚",
    "paragraphs": [
      "北苑龙团，江南鹰爪，万里名动京关。",
      "碾深罗细，琼蕊暖生烟，一种风流气味，如甘露、不染尘凡。",
      "纤纤捧，冰瓷莹玉，金缕鹧鸪斑。",
      "相如，方病酒，银瓶蟹眼，波怒涛翻。",
      "为扶起，尊前醉玉颓山。",
      "饮罢风生两腋，醒魂到、明月轮边。",
      "归来晚，文君未寝，相对小窗前。"
    ],
    "rhythmic": "满庭芳"
  },
  {
    "author": "黄庭坚",
    "paragraphs": [
      "明眼空青，忘忧萱草，翠玉闲淡疏妆。",
      "小来歌舞，长是倚风光。",
      "我已逍遥物外，人冤道、别有思量。",
      "难忘处，良辰美景，襟袖有馀香。",
      "鸳鸯。",
      "头白早，多情易感，红蓼池塘。",
      "又须得，尊前席上成双。",
      "些子风流罪过，都说与、明月空床。",
      "难拘管，朝云暮雨，分付楚襄王。"
    ],
    "rhythmic": "满庭芳"
  },
  {
    "author": "黄庭坚",
    "paragraphs": [
      "修水浓青，新条淡绿，翠光交映虚亭。",
      "锦鸳霜鹭，荷径拾幽苹。",
      "香渡栏干屈曲，红妆映、薄绮疏櫺。",
      "风清夜，横塘月满，水净见移星。",
      "堪听。",
      "微雨过，媻姗藻荇，琐碎浮萍。",
      "便移转，胡床湘簟方屏。",
      "练霭鳞云旋满，声不断、檐响风铃。",
      "重开宴，瑶池雪沁，山露佛头青。"
    ],
    "rhythmic": "满庭芳"
  },
  {
    "author": "黄庭坚",
    "paragraphs": [
      "山围江暮。",
      "天镜开晴絮。",
      "斜影过梨花，照文星、老人星聚。",
      "清樽一笑，欢甚却成愁，别时襟，馀点点，疑是高唐雨。",
      "无人知处。",
      "梦里云归路。",
      "回雁晓风清，雁不来、啼鸦无数。",
      "心情老懒，尤物解宜人，春尽也，有南风，好便回帆去。"
    ],
    "rhythmic": "蓦山溪"
  },
  {
    "author": "黄庭坚",
    "paragraphs": [
      "稠花乱叶，到处撩人醉。",
      "林下有孤芳，不匆匆、成蹊桃李。",
      "今年风雨，莫送断肠红，斜枝倚。",
      "风尘里。",
      "不带尘风气。",
      "微嗔又喜。",
      "约略知春味。",
      "江上一帆愁，梦犹寻、歌梁舞地。",
      "如今对酒，不似那回时，书谩写，梦来空，只有相思是。"
    ],
    "rhythmic": "蓦山溪"
  },
  {
    "author": "黄庭坚",
    "paragraphs": [
      "山明水秀，尽属诗人道。",
      "应是五陵儿，见衰翁、孤吟绝倒。",
      "一觞一咏，潇洒寄高闲，松月下，竹风间，试想为襟抱。",
      "玉关遥指，万里天衢杳。",
      "笔阵扫秋风，泻珠玑、琅琅皎皎。",
      "卧龙智略，三诏佐升平，烟塞事，玉堂心，频把菱花照。"
    ],
    "rhythmic": "蓦山溪"
  },
  {
    "author": "黄庭坚",
    "paragraphs": [
      "盈盈娇女似罗敷。",
      "湘江明月珠。",
      "起来绾髻又重梳。",
      "弄妆仍学书。",
      "歌调态，舞工夫。",
      "湖南都不如。",
      "它年未厌白髭鬚。",
      "同舟归五湖。"
    ],
    "rhythmic": "阮郎归"
  },
  {
    "author": "黄庭坚",
    "paragraphs": [
      "歌停檀板舞停鸾。",
      "高阳饮兴阑。",
      "兽烟喷尽玉壶乾。",
      "香分小凤团。",
      "雪浪浅，露花圆。",
      "捧瓯春笋寒。",
      "绛纱笼下跃金鞍。",
      "归时人倚阑。"
    ],
    "rhythmic": "阮郎归"
  },
  {
    "author": "黄庭坚",
    "paragraphs": [
      "摘山初制小龙团。",
      "色和香味全。",
      "碾声初断夜将阑。",
      "烹时鹤避烟。",
      "消滞思，解尘烦。",
      "金瓯雪浪翻。",
      "只愁啜罢水流天。",
      "馀清搅夜眠。"
    ],
    "rhythmic": "阮郎归"
  },
  {
    "author": "黄庭坚",
    "paragraphs": [
      "退红衫子乱蜂儿。",
      "衣宽只为伊。",
      "为伊去得忒多时。",
      "教人直是疑。",
      "长睡晚，理妆迟。",
      "愁多懒画眉。",
      "夜来算得有归期。",
      "灯花则甚知。"
    ],
    "rhythmic": "阮郎归"
  },
  {
    "author": "黄庭坚",
    "paragraphs": [
      "贫家春到也骚骚。",
      "琼浆注小槽。",
      "老夫不出长蓬蒿。",
      "邻墙开碧桃。",
      "木芍药，品题高。",
      "一枝烦剪刀。",
      "传杯犹似少年豪。",
      "醉红浸雪毛。"
    ],
    "rhythmic": "阮郎归"
  },
  {
    "author": "黄庭坚",
    "paragraphs": [
      "把酒花前欲问溪。",
      "问溪何事晚声悲。",
      "名利往来人尽老。",
      "谁道。",
      "溪声今古有休时。",
      "且共玉人斟玉醑。",
      "休诉。",
      "笙歌一曲黛眉低。",
      "情似长溪长不断。",
      "君看。",
      "水声东去月轮西。"
    ],
    "rhythmic": "定风波"
  },
  {
    "author": "黄庭坚",
    "paragraphs": [
      "小院难图云雨期。",
      "幽欢浑待赏花时。",
      "到得春来君却去。",
      "相误。",
      "不须言语泪双垂。",
      "密约尊前难嘱付。",
      "偷顾。",
      "手搓金橘敛双眉。",
      "庭榭清风明月媚。",
      "须记。",
      "归时莫待杏花飞。"
    ],
    "rhythmic": "定风波"
  },
  {
    "author": "黄庭坚",
    "paragraphs": [
      "上客休辞酒浅深。",
      "素儿歌里细听沈。",
      "粉面不须歌扇掩，闲静，一声一字总关心。",
      "花外黄鹂能密语。",
      "休诉。",
      "有花能得几时斟。",
      "画作远山临碧水。",
      "明媚。",
      "梦为胡蝶去登临。"
    ],
    "rhythmic": "定风波"
  },
  {
    "author": "黄庭坚",
    "paragraphs": [
      "歌舞阑珊退晚妆。",
      "主人情重更留汤。",
      "冠帽斜敧辞醉去，邀定，玉人纤手自磨香。",
      "又得尊前聊笑语。",
      "如许。",
      "短歌宜舞小红裳。",
      "宝马促归朱户闭。",
      "人睡。",
      "夜来应恨月侵床。"
    ],
    "rhythmic": "定风波"
  },
  {
    "author": "黄庭坚",
    "paragraphs": [
      "忆昔谪巴蛮。",
      "荔子亲攀。",
      "冰肌照映柘枝冠。",
      "日擘轻红三百颗，一味甘寒。",
      "重入鬼门关。",
      "也似人间。",
      "一双和叶插云鬟。",
      "赖得清湘燕玉面，同倚阑干。"
    ],
    "rhythmic": "浪淘沙"
  },
  {
    "author": "黄庭坚",
    "paragraphs": [
      "夜永兰堂醺饮，半倚颓玉。",
      "烂熳坠钿堕履，是醉时风景，花暗烛残，欢意未阑，舞燕歌珠成断续。",
      "催茗饮、旋煮寒泉，露井瓶窦响飞瀑。",
      "纤指缓、连环动触。",
      "渐泛起、满瓯银粟。",
      "香引春风在手，似粤岭闽溪，初采盈掬。",
      "暗想当时，探春连云询篁竹。",
      "怎归得，鬓将老，付与杯中绿。"
    ],
    "rhythmic": "看花回"
  },
  {
    "author": "黄庭坚",
    "paragraphs": [
      "四时美景，正年少赏心，频启东阁。",
      "芳酒载盈车，喜朋侣簪合。",
      "杯觞交飞劝酬献，正酣饮、醉主公陈榻。",
      "坐来争奈，玉山未颓，兴寻巫峡。",
      "歌阑旋烧绛蜡。",
      "况漏转铜壶，烟断香鸭。",
      "犹整醉中花，借纤手重插。",
      "相将扶上，金鞍騕袅，碾春焙、愿少延欢洽。",
      "未须归去，重寻艳歌，更留时霎。"
    ],
    "rhythmic": "惜馀欢・惜余欢"
  },
  {
    "author": "黄庭坚",
    "paragraphs": [
      "苍颜华发。",
      "故山归计无因得。",
      "旧交新贵音书绝。",
      "惟有家人，犹作殷勤别。",
      "离亭欲去歌声咽。",
      "潇潇细雨凉生颊。",
      "泪珠不用罗巾裛。",
      "弹在罗衫，图得见时说。"
    ],
    "rhythmic": "醉落魄・一斛珠"
  },
  {
    "author": "黄庭坚",
    "paragraphs": [
      "月侧金盆堕水，雁回醉墨书空。",
      "君诗秀色雨园葱。",
      "想见衲衣寒拥。",
      "蚁穴梦魂人世，杨花踪迹风中。",
      "莫将社燕等秋鸿。",
      "处处春山翠重。"
    ],
    "rhythmic": "西江月"
  },
  {
    "author": "黄庭坚",
    "paragraphs": [
      "宋玉短墙东畔，桃源落日西斜。",
      "浓妆下著绣帘遮。",
      "鼓笛相催清夜。",
      "转眄惊翻长袖，低徊细踏红靴。",
      "舞馀犹颤满头花。",
      "娇学男儿拜谢。"
    ],
    "rhythmic": "西江月"
  },
  {
    "author": "黄庭坚",
    "paragraphs": [
      "凌歊台上青青麦。",
      "姑熟堂前馀翰墨。",
      "暂分一印管江山，稍为诸公分皂白。",
      "江山依旧云空碧。",
      "昨日主人今日客。",
      "谁分宾主强惺惺，问取矶头新妇石。"
    ],
    "rhythmic": "木兰花令"
  },
  {
    "author": "黄庭坚",
    "paragraphs": [
      "翰林本是神仙谪。",
      "落帽风流倾座席。",
      "坐中还有赏音人，能岸乌纱倾大白。",
      "江山依旧云横碧。",
      "昨日主人今日客。",
      "谁分宾主强惺惺，问取矶头新妇石。"
    ],
    "rhythmic": "木兰花令"
  },
  {
    "author": "黄庭坚",
    "paragraphs": [
      "青壶乃似壶中谪。",
      "万象光辉森宴席。",
      "红尘闹处便休休，不是个中无皂白。",
      "歌烦舞倦朱成碧。",
      "春草池塘凌谢客。",
      "共君商略老生涯，归种玉田秧白石。"
    ],
    "rhythmic": "木兰花令"
  },
  {
    "author": "黄庭坚",
    "paragraphs": [
      "庾郎三九常安乐。",
      "使有万钱无处著。",
      "徐熙小鸭水边花，明月清风都占却。",
      "朱颜老尽心如昨。",
      "万事休休休莫莫。",
      "樽前见在不饶人，欧舞梅歌君更酌。"
    ],
    "rhythmic": "木兰花令"
  },
  {
    "author": "黄庭坚",
    "paragraphs": [
      "少年得意从军乐。",
      "晚岁天教闲处著。",
      "功名富贵久寒灰，翰墨文章新讳却。",
      "是非不用分今昨。",
      "云月孤高公也莫。",
      "喜欢为地醉为乡，饮客不来但自酌。"
    ],
    "rhythmic": "木兰花令"
  },
  {
    "author": "黄庭坚",
    "paragraphs": [
      "凤舞团团饼。",
      "恨分破、教孤令。",
      "金渠体净，只轮慢碾，玉尘光莹。",
      "汤响松风，早减了、二分酒病。",
      "味浓香永。",
      "醉乡路、成佳镜。",
      "恰如灯下，故人万里，归来对影。",
      "口不能言，心下快活自省。"
    ],
    "rhythmic": "品令"
  },
  {
    "author": "黄庭坚",
    "paragraphs": [
      "对朝云叆叇，暮雨霏微，翠峰相倚。",
      "巫峡高唐，锁楚宫佳丽，蘸水朱门，半空霜戟，自一川都会。",
      "虏酒千杯，夷歌百转，迫人垂泪。",
      "人道黔南，去天尺五，望极神京，万重烟水。",
      "悬榻相迎，有风流千骑。",
      "荔脸红深，麝脐香满，醉舞裀歌袂。",
      "杜宇催人，声声到晓，不如归是。"
    ],
    "rhythmic": "醉蓬莱"
  },
  {
    "author": "黄庭坚",
    "paragraphs": [
      "画堂高会酒阑珊。",
      "倚栏干。",
      "霎时间。",
      "千里关山，常恨见伊难。",
      "及至而今相见了，依旧似、隔关山。",
      "倩人传语问平安。",
      "省愁烦。",
      "泪休弹。",
      "哭损眼儿，不似旧时单。",
      "寻得石榴双叶子，凭寄与、插云鬖。"
    ],
    "rhythmic": "江城子"
  },
  {
    "author": "黄庭坚",
    "paragraphs": [
      "新来曾被眼奚搐。",
      "不甘伏。",
      "怎拘束。",
      "似梦还真，烦乱损心曲。",
      "见面暂时还不见，看不足、惜不足。",
      "不成欢笑不成哭。",
      "戏人目。",
      "远山蹙。",
      "有分看伊，无分共伊宿。",
      "一贯一文跷十贯，千不足、万不足。"
    ],
    "rhythmic": "江城子"
  },
  {
    "author": "黄庭坚",
    "paragraphs": [
      "春意渐归芳草。",
      "故国佳人，千里信沈音杳。",
      "雨润烟光，晚景澄明，极目危栏斜照。",
      "梦当年少。",
      "对樽前、上客邹枚，小鬟燕赵。",
      "共舞雪歌尘，醉里谈笑。",
      "花色枝枝争好。",
      "鬓丝年年渐老。",
      "如今遇风景，空瘦损、向谁道。",
      "东君幸赐与，天幕翠遮红绕。",
      "休休，醉乡歧路，华胥蓬岛。"
    ],
    "rhythmic": "逍遥乐"
  },
  {
    "author": "黄庭坚",
    "paragraphs": [
      "十载樽前谈笑。",
      "天禄故人年少。",
      "可是陆沈英俊地，看即锁窗批诏。",
      "此处忽相逢，潦倒秃翁同调。",
      "西顾郎官湖渺。",
      "事看庾楼人小。",
      "短艇绝江空怅望，寄得诗来高妙。",
      "梦去倚君傍，胡蝶归来清晓。"
    ],
    "rhythmic": "离亭燕・离亭宴"
  },
  {
    "author": "黄庭坚",
    "paragraphs": [
      "暮雨濛阶砌。",
      "漏渐移、转添寂寞，点点心如碎。",
      "怨你又恋你。",
      "恨你惜你。",
      "毕竟教人怎生是。",
      "前欢算未已。",
      "奈向如今愁无计。",
      "为伊聪俊，销得人憔悴。",
      "这里诮睡里。",
      "梦里心里。",
      "一向无言但垂泪。"
    ],
    "rhythmic": "归田乐引・归田乐"
  },
  {
    "author": "黄庭坚",
    "paragraphs": [
      "对景还销瘦。",
      "被个人、把人调戏，我也心儿有。",
      "忆我又唤我，见我嗔我，天生教人怎生受。",
      "看承幸厮勾。",
      "又是尊前眉峰皱。",
      "是人惊怪，冤我忒撋就。",
      "拼了又舍了，定是这回休了，及至相逢又依旧。"
    ],
    "rhythmic": "归田乐引・归田乐"
  },
  {
    "author": "黄庭坚",
    "paragraphs": [
      "引调得、甚今日心肠不恋家。",
      "宁宁地、思量他，思量他。",
      "两情各自肯，甚忙咱。",
      "意思里、莫是赚人唦。",
      "噷奴真个ヵ、共人ヵ。"
    ],
    "rhythmic": "归田乐令・归田乐"
  },
  {
    "author": "黄庭坚",
    "paragraphs": [
      "自见来，虚过却、好时好日。",
      "这訑尿粘腻得处煞是律。",
      "据眼前言定，也有十分七八。",
      "冤我无心除告佛。",
      "管人闲底，且放我快活ヵ。",
      "便索些别茶祗待，又怎不遇偎花映月。",
      "且与一班半点，只怕你没丁香核。"
    ],
    "rhythmic": "望远行"
  },
  {
    "author": "黄庭坚",
    "paragraphs": [
      "酒阑命友闲为戏。",
      "打揭儿、非常惬意。",
      "各自输赢只赌是。",
      "赏罚采、分明须记。",
      "小五出来无事。",
      "却跋翻和九底。",
      "若要十一花下死。",
      "管十三、不如十二。"
    ],
    "rhythmic": "鼓笛令"
  },
  {
    "author": "黄庭坚",
    "paragraphs": [
      "宝犀未解心先透。",
      "恼杀人、远山微皱。",
      "意淡言疏情最厚。",
      "枉教作、著行官柳。",
      "小雨勒花时候。",
      "抱琵琶、为谁清瘦。",
      "翡翠金笼思珍偶。",
      "忽拼与、山鸡僝僽。"
    ],
    "rhythmic": "鼓笛令"
  },
  {
    "author": "黄庭坚",
    "paragraphs": [
      "见来两个宁宁地。",
      "眼厮打、过如拳踢。",
      "恰得尝些香甜底。",
      "苦杀人、遭谁调戏。",
      "腊月望州坡上地。",
      "冻著你、影亸村鬼。",
      "你但那些一处睡。",
      "烧沙糖、管好滋味。"
    ],
    "rhythmic": "鼓笛令"
  },
  {
    "author": "黄庭坚",
    "paragraphs": [
      "见来便觉情於我。",
      "厮守著、新来好过。",
      "人道他家有婆婆。",
      "与一口、管教�拍ァ�",
      "副靖传语木大。",
      "鼓儿里、且打一和。",
      "更有些儿得处囉。",
      "烧沙糖、香药添和。"
    ],
    "rhythmic": "鼓笛令"
  },
  {
    "author": "黄庭坚",
    "paragraphs": [
      "春去几时还。",
      "问桃李无言。",
      "燕子归栖风劲，梨雪乱西园。",
      "唯有月婵娟。",
      "似人人、难近如天。",
      "愿教清影常相见，更乞取团圆。"
    ],
    "rhythmic": "好女儿"
  },
  {
    "author": "黄庭坚",
    "paragraphs": [
      "粉泪一行行。",
      "啼破晓来妆。",
      "懒系酥胸罗带，羞见绣鸳鸯。",
      "拟待不思量。",
      "怎奈向、目下恓惶。",
      "假饶来后，教人见了，却去何妨。"
    ],
    "rhythmic": "好女儿"
  },
  {
    "author": "黄庭坚",
    "paragraphs": [
      "虚堂密候参同火，梨枣枝繁。",
      "深锁三关。",
      "不要樊姬与小蛮。",
      "遥知风雨更阑夜，犹梦巫山。",
      "浓丽清闲。",
      "晓镜新梳十二鬟。"
    ],
    "rhythmic": "采桑子"
  },
  {
    "author": "黄庭坚",
    "paragraphs": [
      "投荒万里无归路，雪点鬓繁。",
      "度鬼门关。",
      "已拼儿童作楚蛮。",
      "黄云苦竹啼归去，绕荔枝山。",
      "蓬户身闲。",
      "歌板谁家教小鬟。"
    ],
    "rhythmic": "采桑子"
  },
  {
    "author": "黄庭坚",
    "paragraphs": [
      "樱桃著子如红豆，不管春归。",
      "闻道开时。",
      "蜂惹香须蝶惹衣。",
      "楼台灯火明珠翠，酒恋歌迷。",
      "醉玉东西。",
      "少个人人暖被携。"
    ],
    "rhythmic": "采桑子"
  },
  {
    "author": "黄庭坚",
    "paragraphs": [
      "城南城北看桃李，依倚年华。",
      "杨柳藏鸦。",
      "又是无言飐落花。",
      "春风一面长含笑，偷顾羞遮。",
      "分付谁家。",
      "把酒花前试问他。"
    ],
    "rhythmic": "采桑子"
  },
  {
    "author": "黄庭坚",
    "paragraphs": [
      "济楚好得些。",
      "憔悴损、都是因它。",
      "那回得句闲言语，傍人尽道，你管又还鬼那人唦。",
      "得过口儿嘛。",
      "直勾得、风了自家。",
      "是即好意也毒害，你还甜杀人了，怎生申报孩儿。"
    ],
    "rhythmic": "丑奴儿・采桑子"
  },
  {
    "author": "黄庭坚",
    "paragraphs": [
      "细腰宫外清明雨。",
      "云阳台上烟如缕。",
      "云雨暗巫山。",
      "流人殊未还。",
      "阿谁知此意。",
      "解遣双壶至。",
      "不是白头新。",
      "周郎旧可人。"
    ],
    "rhythmic": "菩萨蛮"
  },
  {
    "author": "黄庭坚",
    "paragraphs": [
      "塞雁初来秋影寒。",
      "霜林风过叶声乾。",
      "龙山落帽千年事，我对西风犹整冠。",
      "兰委佩，菊堪餐。",
      "人情时事半悲欢。",
      "但将酩酊酬佳节，更把茱萸仔细看。"
    ],
    "rhythmic": "鹧鸪天"
  },
  {
    "author": "黄庭坚",
    "paragraphs": [
      "节去蜂愁蝶不知。",
      "晓庭环绕折残枝。",
      "自然今日人心别，未必秋香一夜衰。",
      "无闲事，即芳期。",
      "菊花须插满头归。",
      "宜将酩酊酬佳节，不用登临送落晖。"
    ],
    "rhythmic": "鹧鸪天"
  },
  {
    "author": "黄庭坚",
    "paragraphs": [
      "闻说君家有翠娥。",
      "施朱施粉总嫌多。",
      "背人语处藏珠履，覰得羞时整玉梭。",
      "拖远岫，压横波。",
      "何时传酒更传歌。",
      "为君写就黄庭了，不要山阴道士鹅。"
    ],
    "rhythmic": "鹧鸪天"
  },
  {
    "author": "黄庭坚",
    "paragraphs": [
      "对景惹起愁闷。",
      "染相思、病成方寸。",
      "是阿谁先有意，阿谁薄幸。",
      "斗顿恁、少喜多嗔。",
      "合下休传音问。",
      "你有我、我无你分。",
      "似合欢桃核，真堪人恨。",
      "心儿里、有两个人人。"
    ],
    "rhythmic": "少年心"
  },
  {
    "author": "黄庭坚",
    "paragraphs": [
      "心里人人，暂不见、霎时难过。",
      "天生你要憔悴我。",
      "把心头从前鬼，著手摩挲。",
      "抖擞了、百病销磨。",
      "见说那厮脾鳖热。",
      "大不成我便与拆破。",
      "待来时、鬲上与厮噷则个。",
      "温存著、且教推磨。"
    ],
    "rhythmic": "少年心"
  },
  {
    "author": "黄庭坚",
    "paragraphs": [
      "几日无书，举头欲问西来燕。",
      "世情梦幻。",
      "复作如斯观。",
      "自叹人生，分合常相半。",
      "戎虽远。",
      "念中相见。",
      "不托鱼和雁。"
    ],
    "rhythmic": "点绛唇"
  },
  {
    "author": "黄庭坚",
    "paragraphs": [
      "罗带双垂，妙香长恁携纤手。",
      "半妆红豆。",
      "各自相思瘦。",
      "闻道伊家，终日眉儿皱。",
      "不能勾。",
      "泪珠轻溜。",
      "裛损揉蓝袖。"
    ],
    "rhythmic": "点绛唇"
  },
  {
    "author": "黄庭坚",
    "paragraphs": [
      "诸将说封侯。",
      "短笛长歌独倚楼。",
      "万事尽随风雨去，休休。",
      "戏马台南金络头。",
      "催酒莫迟留。",
      "酒味今秋似去秋。",
      "花向老人头上笑，羞羞。",
      "白发簪花不解愁。"
    ],
    "rhythmic": "南乡子"
  },
  {
    "author": "黄庭坚",
    "paragraphs": [
      "槐绿低窗暗，榴红照眼明。",
      "玉人邀我少留行。",
      "无奈一帆烟雨、画船轻。",
      "柳叶随歌皱，梨花与泪倾。",
      "别时不似见时情。",
      "今夜月明江上、酒初醒。"
    ],
    "rhythmic": "南歌子"
  },
  {
    "author": "黄庭坚",
    "paragraphs": [
      "体妖娆，鬟婀娜。",
      "玉甲银筝照座。",
      "危柱促，曲声残。",
      "王孙带笑看。",
      "休休休，莫莫莫。",
      "愁拨个丝中索。",
      "了了了，玄玄玄。",
      "山僧无碗禅。"
    ],
    "rhythmic": "更漏子"
  },
  {
    "author": "黄庭坚",
    "paragraphs": [
      "歌罢酒阑时，潇洒座中风色。",
      "主礼到君须尽，奈宾朋南北。",
      "暂时分散总寻常，难堪久离拆。",
      "不似建溪春草，解留连佳客。"
    ],
    "rhythmic": "好事近"
  },
  {
    "author": "黄庭坚",
    "paragraphs": [
      "一弄醒心弦，情在两山斜叠。",
      "弹到古人愁处，有真珠承睫。",
      "使君来去本无心，休泪界红颊。",
      "自恨老来憎酒，负十分金叶。"
    ],
    "rhythmic": "好事近"
  },
  {
    "author": "黄庭坚",
    "paragraphs": [
      "不见片时霎，魂梦镇相随著。",
      "因甚近新无据，误窃香深约。",
      "思量模样忔憎儿，恶又怎生恶。",
      "终待共伊相见，与佯佯奚落。"
    ],
    "rhythmic": "好事近"
  },
  {
    "author": "黄庭坚",
    "paragraphs": [
      "见晚情如旧，交疏分已深。",
      "舞时歌处动人心。",
      "烟水数年魂梦，无处可追寻。",
      "昨夜灯前见，重题汉上襟。",
      "便愁云雨又难寻。",
      "晓也星稀，晓也月西沈。",
      "晓也雁行低度，不会寄芳音。"
    ],
    "rhythmic": "喝火令"
  },
  {
    "author": "黄庭坚",
    "paragraphs": [
      "江南一雁横秋水。",
      "叹咫尺、断行千里。",
      "回纹机上字纵横，欲寄远、凭谁是。",
      "谢客池塘春都未。",
      "微微动、短墙桃李。",
      "半阴才暖却清寒，是瘦损、人天气。"
    ],
    "rhythmic": "留春令"
  },
  {
    "author": "黄庭坚",
    "paragraphs": [
      "天气把人僝僽。",
      "落絮游丝时候。",
      "茶饭可曾忺，镜中赢得销瘦。",
      "生受。",
      "生受。",
      "更被养娘催绣。"
    ],
    "rhythmic": "宴桃源・如梦令"
  },
  {
    "author": "黄庭坚",
    "paragraphs": [
      "携手青云路稳，天声迤逦传呼。",
      "袍笏恩章乍赐，春满皇都。",
      "何处难忘酒，琼花照玉壶。",
      "归袅丝梢竞醉，雪舞郊衢。"
    ],
    "rhythmic": "雪花飞"
  },
  {
    "author": "黄庭坚",
    "paragraphs": [
      "总领神仙侣。",
      "齐到青云歧路。",
      "丹禁风微，咫尺谛闻天语。",
      "尽荣遇。",
      "看即如龙变化，一掷灵梭风雨。",
      "真游处。",
      "上苑寻春去。",
      "芳草芊芊迎步。",
      "几曲笙歌，樱桃艳里欢聚。",
      "瑶觞举。",
      "回祝尧龄万万，端的君恩难负。"
    ],
    "rhythmic": "下水船"
  },
  {
    "author": "黄庭坚",
    "paragraphs": [
      "脱霜披茜初登第。",
      "名高得意。",
      "樱桃荣宴玉墀游，领群仙行缀。",
      "佳人何事轻相戏。",
      "道得之何济。",
      "君家声誉古无双，且均平居二。"
    ],
    "rhythmic": "贺圣朝"
  },
  {
    "author": "黄庭坚",
    "paragraphs": [
      "烟中一线来时路。",
      "极目送、归鸿去。",
      "第四阳关云不度。",
      "山胡新啭，子规言语。",
      "正在人愁处。",
      "忧能损性休朝暮。",
      "忆我当年醉时句。",
      "渡水穿云心已许。",
      "暮年光景，小轩南浦。",
      "同卷西山雨。"
    ],
    "rhythmic": "青玉案"
  },
  {
    "author": "黄庭坚",
    "paragraphs": [
      "把我身心，为伊烦恼，算天便知。",
      "恨一回相见，百方作计，未能偎倚，早觅东西。",
      "镜里拈花，水中捉月，觑著无由得近伊。",
      "添憔悴，镇花销翠减，玉瘦香肌。",
      "奴儿。",
      "又有行期。",
      "你去即无妨我共谁。",
      "向眼前常见，心犹未足，怎生禁得，真个分离。",
      "地角天涯，我随君去。",
      "掘井为盟无改移。",
      "君须是，做些儿相度，莫待临时。"
    ],
    "rhythmic": "沁园春"
  },
  {
    "author": "黄庭坚",
    "paragraphs": [
      "苑边花外。",
      "记得同朝退。",
      "飞骑轧，鸣珂碎。",
      "齐歌云绕扇，赵舞风回带。",
      "岩鼓断，杯盘狼藉犹相对。",
      "洒泪谁能会。",
      "醉卧藤阴盖。",
      "人已去，词空在。",
      "兔园高宴悄，虎观英游改。",
      "重感慨，波涛万顷珠沈海。"
    ],
    "rhythmic": "千秋岁"
  },
  {
    "author": "黄庭坚",
    "paragraphs": [
      "世间好事。",
      "恰恁厮当对。",
      "乍夜永，凉天气。",
      "雨稀帘外滴，香篆盘中字。",
      "长入梦，如今见也分明是。",
      "欢极娇无力，玉软花敧坠。",
      "钗罥袖，云堆臂。",
      "灯斜明媚眼，汗浃瞢腾醉。",
      "奴奴睡，奴奴睡也奴奴睡。"
    ],
    "rhythmic": "千秋岁"
  },
  {
    "author": "黄庭坚",
    "paragraphs": [
      "心情老懒。",
      "对歌对舞，犹是当时眼。",
      "巧笑靓妆，近我衰容华鬓。",
      "似扶著、卖卜算。",
      "思量好个当年见。",
      "催酒催更，只怕归期短。",
      "饮散灯稀，背锁落花深院。",
      "好杀人、天不管。"
    ],
    "rhythmic": "河传"
  },
  {
    "author": "黄庭坚",
    "paragraphs": [
      "江水西头隔烟树。",
      "望不见、江东路。",
      "思量只有梦来去。",
      "更不怕、江阑住。",
      "灯前写了书无数。",
      "算没个、人传与。",
      "直饶寻得雁分付。",
      "又还是、秋将暮。"
    ],
    "rhythmic": "望江东"
  },
  {
    "author": "黄庭坚",
    "paragraphs": [
      "碧天露洗春容净。",
      "淡月晓收残晕。",
      "花上密烟飘尽。",
      "花底莺声嫩。",
      "云归楚峡厌厌困。",
      "两点遥山新恨。",
      "和泪暗弹红粉。",
      "生怕人来问。"
    ],
    "rhythmic": "桃源忆故人"
  },
  {
    "author": "黄庭坚",
    "paragraphs": [
      "要见不得见，要近不得近。",
      "试问得君多少怜，管不解、多於恨。",
      "禁止不得泪，忍管不得闷。",
      "天上人间有底愁，向个里、都谙尽。"
    ],
    "rhythmic": "卜算子"
  },
  {
    "author": "黄庭坚",
    "paragraphs": [
      "海角芳菲留不住。",
      "笔下风生，吹入青云去。",
      "仙籍有名天赐与。",
      "致君事业安排取。",
      "要识世间平坦路。",
      "当使人人，各有安身处。",
      "黑发便逢尧舜主。",
      "笑人白首耕南亩。"
    ],
    "rhythmic": "蝶恋花"
  },
  {
    "author": "黄庭坚",
    "paragraphs": [
      "飞鹊台前晕翠蛾。",
      "千金新买帝青螺。",
      "最难如意为情多。",
      "几处泪痕留醉袖，一春愁思近横波。",
      "远山低尽不成歌。"
    ],
    "rhythmic": "浣溪沙"
  },
  {
    "author": "黄庭坚",
    "paragraphs": [
      "一叶扁舟卷画帘。",
      "老妻学饮伴清谈。",
      "人传诗句满江南。",
      "林下猿垂窥涤砚，岩前鹿卧看收帆。",
      "杜鹃声乱水如环。"
    ],
    "rhythmic": "浣溪沙"
  },
  {
    "author": "黄庭坚",
    "paragraphs": [
      "小桃灼灼柳鬖鬖。",
      "春色满江南。",
      "雨晴风暖烟淡，天气正醺酣。",
      "山泼黛，水挼蓝。",
      "翠相搀。",
      "歌楼酒旆，故故招人，权典青衫。"
    ],
    "rhythmic": "诉衷情"
  },
  {
    "author": "黄庭坚",
    "paragraphs": [
      "旋揎玉指著红靴。",
      "宛宛斗弯讹。",
      "天然自有殊态，供愁黛、不须多。",
      "分远岫，压横波。",
      "妙难过。",
      "自敧枕处，独倚阑时，不奈颦何。"
    ],
    "rhythmic": "诉衷情"
  },
  {
    "author": "黄庭坚",
    "paragraphs": [
      "珠帘绣幕卷轻霜。",
      "呵手试梅妆。",
      "都缘自有离恨，故画作、远山长。",
      "思往事，惜流光。",
      "恨难忘。",
      "未歌先敛，欲笑还颦，最断人肠。"
    ],
    "rhythmic": "诉衷情"
  },
  {
    "author": "黄庭坚",
    "paragraphs": [
      "夜深记得临歧语。",
      "说花时、归来去。",
      "教人每日思量，到处与谁分付。",
      "其奈冤家无定据。",
      "约云朝、又还雨暮。",
      "将泪入鸳衾，总不成行步。",
      "元来也解知思虑。",
      "一封书、深相许。",
      "情知玉帐堪欢，为向金门进取。",
      "直待腰金拖紫后，有夫人、县君相与。",
      "争奈会分疏，没嫌伊门路。"
    ],
    "rhythmic": "昼夜乐"
  },
  {
    "author": "黄庭坚",
    "paragraphs": [
      "谁道秋来烟景素。",
      "任游人不顾。",
      "一番时态一番新，到得意、皆欢慕。",
      "紫萸黄菊繁华处。",
      "对风庭月露。",
      "愁来即便去寻芳，更作甚、悲秋赋。"
    ],
    "rhythmic": "一落索"
  },
  {
    "author": "黄庭坚",
    "paragraphs": [
      "风力驱寒，云容呈瑞，晓来到处花飞。",
      "遍装琼树，春意到南枝。",
      "便是渔蓑旧画，纶竿重、横玉低垂。",
      "今宵里，香闺邃馆，幽赏事偏宜。",
      "风流，金马客，歌鬟醉拥，乌帽斜敧。",
      "问人间何处，鹏运天池。",
      "且共周郎按曲，音微误、首已先回。",
      "同心事，丹山路稳，长伴彩鸾归。"
    ],
    "rhythmic": "满庭芳"
  },
  {
    "author": "黄庭坚",
    "paragraphs": [
      "细细风清撼竹，迟迟日暖开花。",
      "香帏深卧醉人家。",
      "媚语娇声娅姹。",
      "姹娅声娇语媚，家人醉卧深帏。",
      "香花开暖日迟迟。",
      "竹撼清风细细。"
    ],
    "rhythmic": "西江月"
  },
  {
    "author": "黄庭坚",
    "paragraphs": ["直须把、茱萸遍插，看满座、细嗅清香。"],
    "rhythmic": "失调名"
  },
  {
    "author": "黄庭坚",
    "paragraphs": [
      "潇洒荐冰盘，满座暗惊香集。",
      "久后一般风味，问几人知得。",
      "画堂饮散已归来，清润转更惜。",
      "留取酒醒时候，助茗瓯春色。"
    ],
    "rhythmic": "好事近"
  },
  {
    "author": "黄庭坚",
    "paragraphs": [
      "环滁皆山也。",
      "望蔚然深秀，琅琊山也。",
      "山行六七里，有翼然泉上，醉翁亭也。",
      "翁之乐也。",
      "得之心、寓之酒也。",
      "更野芳佳木，风高日出，景无穷也。",
      "游也。",
      "山肴野蔌，酒冽泉香，沸筹觥也。",
      "太守醉也。",
      "喧哗众宾欢也。",
      "况宴酣之乐、非丝非竹，太守乐其乐也。",
      "问当时、太守为谁，醉翁是也。"
    ],
    "rhythmic": "瑞鹤仙"
  },
  {
    "author": "黄庭坚",
    "paragraphs": [
      "朝来风日，陡觉春衫便。",
      "翠柳艳明眉，戏秋千、谁家倩盼。",
      "烟匀露洗，草色媚横塘，平沙软。",
      "雕轮转。",
      "行乐闻弦管。",
      "追思年少，走马寻芳伴。",
      "一醉几缠头，过扬州、珠帘尽卷。",
      "而今老矣，花似雾中看，欢喜浅。",
      "天涯远。",
      "信马归来晚。"
    ],
    "rhythmic": "蓦山溪"
  },
  {
    "author": "黄庭坚",
    "paragraphs": [
      "梅凋粉，柳摇金。",
      "微雨轻风敛陌尘。",
      "厚约深盟何处诉，除非重见那人人。"
    ],
    "rhythmic": "捣练子"
  },
  {
    "author": "贺铸",
    "paragraphs": [
      "浮动花钗影鬓烟。",
      "浅妆浓笑有馀妍。",
      "酒醺檀点语凭肩。",
      "留不住时分钿镜，旧曾行处失金莲。",
      "碧云芳草恨年年。"
    ],
    "rhythmic": "减字浣溪沙・浣溪沙"
  },
  {
    "author": "贺铸",
    "paragraphs": [
      "两点春山一寸波。",
      "当筵娇甚不成歌。",
      "动人情态可须多。",
      "金井露寒风下叶，画桥云断月侵河。",
      "厌厌此夜奈愁何。"
    ],
    "rhythmic": "减字浣溪沙・浣溪沙"
  },
  {
    "author": "贺铸",
    "paragraphs": [
      "清浅陂塘藕叶乾。",
      "细风蔬雨鹭鸶寒。",
      "半垂帘幕倚阑干。",
      "惆怅窃香人不见，几回憔悴后庭兰。",
      "行云可是渡江难。"
    ],
    "rhythmic": "减字浣溪沙・浣溪沙"
  },
  {
    "author": "贺铸",
    "paragraphs": [
      "楼角初销一缕霞。",
      "淡黄杨柳暗栖鸦。",
      "玉人和月摘梅花。",
      "笑拈粉香归洞户，更垂帘幕护窗纱。",
      "东风寒似夜来些。"
    ],
    "rhythmic": "减字浣溪沙・浣溪沙",
    "tags": ["宋词三百首"]
  },
  {
    "author": "贺铸",
    "paragraphs": [
      "团扇单衣杨柳陌。",
      "花似春风□无迹。",
      "赖白玉香奁供汾泽。",
      "借秀色。",
      "添春色。",
      "借秀色。",
      "添春色。",
      "云幕华灯张绮席。",
      "半醉客。",
      "留醒客。",
      "半醉客。",
      "留醒客。",
      "渐促膝倾鬟琴差拍。",
      "问此夕。",
      "知何夕。",
      "问此夕。",
      "知何夕。"
    ],
    "rhythmic": "相思引"
  },
  {
    "author": "贺铸",
    "paragraphs": [
      "牛渚天门险。",
      "限南北、七雄豪占。",
      "清雾敛。",
      "与闲人登览。",
      "待月上潮平波滟滟。",
      "塞管轻吹新《阿滥》。",
      "风满槛。",
      "历历数、西州更点。"
    ],
    "rhythmic": "天门谣",
    "tags": ["宋词三百首"]
  },
  {
    "author": "贺铸",
    "paragraphs": [
      "风软香迟，花深漏短。",
      "可怜宵、画堂春半。",
      "碧纱窗影，卷帐蜡灯红，鸳枕畔。",
      "密写乌丝一段。",
      "采苹溪晚。",
      "拾翠沙空，尽愁倚、梦云飞观。",
      "木兰艇子，几日渡江来，心目断。",
      "桃叶青山隔岸。"
    ],
    "rhythmic": "献金杯・厌金杯"
  },
  {
    "author": "贺铸",
    "paragraphs": [
      "阴晴未定。",
      "薄日烘云影。",
      "临水朱门花一径。",
      "尽日鸟啼人静。",
      "厌厌几许春情。",
      "可怜老去兰成。",
      "看取镊残双鬓，不随芳草重生。"
    ],
    "rhythmic": "清平乐"
  },
  {
    "author": "贺铸",
    "paragraphs": [
      "小桃初谢。",
      "双燕还来也。",
      "记得年时寒食下。",
      "紫陌青门游冶。",
      "楚城满目春华。",
      "可堪游子思家。",
      "惟有夜来归梦，不知身在天涯。"
    ],
    "rhythmic": "清平乐"
  },
  {
    "author": "贺铸",
    "paragraphs": [
      "湖上秋深藕叶黄。",
      "清霜销瘦损垂杨。",
      "洲嘴嫩沙斜照暖，睡鸳鸯。",
      "红粉莲娃何处在，西风不为管馀香。",
      "今夜月明闻水调，断人肠。"
    ],
    "rhythmic": "摊破浣溪沙・山花子"
  },
  {
    "author": "贺铸",
    "paragraphs": [
      "双凤箫声隔彩霞。",
      "朱门深闭七香车。",
      "何处探春寻旧约，谢娘家。",
      "旖旎细风飘水麝，玲珑残雪浸山茶。",
      "饮罢西厢帘影外，玉蟾斜。"
    ],
    "rhythmic": "摊破浣溪沙・山花子"
  },
  {
    "author": "贺铸",
    "paragraphs": [
      "皎镜平湖三十里。",
      "碧玉山围四际。",
      "莲荡香风里。",
      "彩鸳鸯觉双飞起。",
      "明月多情随舵尾。",
      "偏照空床翠被。",
      "回首笙歌地。",
      "醉更衣处长相记。"
    ],
    "rhythmic": "惜双双・惜分飞"
  },
  {
    "author": "贺铸",
    "paragraphs": [
      "紫府东风放夜时。",
      "步莲秾李伴人归。",
      "五更钟动笙歌散，十里月明灯火稀。",
      "香苒苒，梦依依。",
      "天涯寒尽减春衣。",
      "凤凰城阕知何处，寥落星河一雁飞。"
    ],
    "rhythmic": "思越人・朝天子"
  },
  {
    "author": "贺铸",
    "paragraphs": [
      "怊怅离亭断采襟。",
      "碧云明月两关心。",
      "几行书尾情何限，一尺裙腰瘦不禁。",
      "遥夜半，曲房深。",
      "有时昵语话如今。",
      "侵窗冷雨灯生晕，泪湿罗笺楚调吟。"
    ],
    "rhythmic": "思越人・朝天子"
  },
  {
    "author": "贺铸",
    "paragraphs": [
      "冬冬鼓动，花外沈残漏。",
      "华月万枝灯，还清昼。",
      "广陌衣香度，飞盖影、相先后。",
      "个处频回首。",
      "锦房西去，期约武陵西口。",
      "当时早恨欢难偶。",
      "可堪流浪远，分携久。",
      "小畹兰英在，轻付与、何人手。",
      "不似长亭柳。",
      "舞枫眠雨，伴我一春销瘦。"
    ],
    "rhythmic": "鹤冲天"
  },
  {
    "author": "贺铸",
    "paragraphs": [
      "飘径梅英雪未融。",
      "芳菲消息到，杏梢红。",
      "隔年欢事水西东。",
      "凝思久，不语坐书空。",
      "回想夹城中。",
      "采山箫鼓沸，绮罗丛。",
      "钿轮珠网玉花骢。",
      "香陌上，谁与斗春风。"
    ],
    "rhythmic": "小重山"
  },
  {
    "author": "贺铸",
    "paragraphs": [
      "少年侠气，交结五都雄。",
      "肝胆洞。",
      "毛发耸。",
      "立谈中。",
      "死生同。",
      "一诺千金重。",
      "推翘勇。",
      "衿豪踪。",
      "轻盖拥。",
      "聊飞鞚。",
      "斗城东。",
      "轰饮酒炉，春色浮寒瓮。",
      "吸海垂虹。",
      "闲呼鹰嗾犬，白羽摘雕弓。",
      "狡穴俄空。",
      "乐匆匆。",
      "似黄粱梦。",
      "辞丹凤。",
      "明月共。",
      "漾孤篷。",
      "官冗从。",
      "怀倥偬。",
      "落尘笼。",
      "薄书从。",
      "鶡弁如云众。",
      "共粗用。",
      "忽奇功。",
      "笳鼓动。",
      "渔阳弄。",
      "思悲翁。",
      "不请长缨，系取天娇种。",
      "剑吼西风。",
      "恨登山临水，手寄七弦桐。",
      "目送归鸿。"
    ],
    "rhythmic": "六州歌头"
  },
  {
    "author": "贺铸",
    "paragraphs": [
      "翠縠参差拂水风。",
      "暖云如絮扑低空。",
      "丽人波脸觉春融。",
      "缨挂宝钗初促席，檀高微注玉杯红。",
      "芳醪何似此情浓。"
    ],
    "rhythmic": "浣溪沙"
  },
  {
    "author": "贺铸",
    "paragraphs": [
      "云母窗前歇绣针。",
      "低鬟凝思坐调琴。",
      "玉纤纤按十三金。",
      "归卧文园犹带酒，柳花飞度画堂阴。",
      "只凭双燕话春心。"
    ],
    "rhythmic": "浣溪沙"
  },
  {
    "author": "贺铸",
    "paragraphs": [
      "叠鼓新歌百样娇。",
      "铜丸玉腕促云谣。",
      "揭帘飞瓦雹声焦。",
      "九渠池边杨柳陌，香轮轧轧马箫箫。",
      "细风妆面酒痕销。"
    ],
    "rhythmic": "浣溪沙"
  },
  {
    "author": "贺铸",
    "paragraphs": [
      "麝熏微度绣芙蓉。",
      "翠衾重。",
      "画堂空。",
      "前夜偷期，相见却匆匆。",
      "心事两知何处问，依约是，梦中逢。",
      "坐疑行听竹窗风。",
      "出帘栊。",
      "杳无踪。",
      "已过黄昏，缠动寺楼钟。",
      "暮雨不来春又去，花满地，月朦胧。"
    ],
    "rhythmic": "江城子"
  },
  {
    "author": "贺铸",
    "paragraphs": [
      "一叶忽惊秋。",
      "分付东流。",
      "殷勤为过白苹洲。",
      "洲上小楼帘半卷，应认归舟。",
      "回首恋朋游。",
      "迹去心留。",
      "歌尘萧散梦云收。",
      "惟有尊前曾见月，相伴人愁。"
    ],
    "rhythmic": "浪淘沙"
  },
  {
    "author": "贺铸",
    "paragraphs": [
      "佩环声认腰肢软。",
      "风里麝熏知近远。",
      "此身常羡玉妆台，得见晓来梳画面。",
      "回廊几步通深院。",
      "一桁绣衣帘不卷。",
      "酒阑歌罢欲黄昏，肠断归巢双燕燕。"
    ],
    "rhythmic": "木兰花・玉楼春"
  },
  {
    "author": "贺铸",
    "paragraphs": [
      "银黄雁柱香檀拨。",
      "镂板三声催细抹。",
      "舞腰轻怯绛裙长，羞按筑球花十八。",
      "东城柳岸匆匆发。",
      "画舫一篙烟水阔。",
      "可怜单枕欲眠时，还见尊前前夜月。"
    ],
    "rhythmic": "木兰花・玉楼春"
  },
  {
    "author": "贺铸",
    "paragraphs": [
      "小院朱扉开一扇。",
      "内样新妆，镜里分明见。",
      "眉晕半深唇注浅。",
      "朵云冠子偏宜面。",
      "被掩芙蓉熏麝煎。",
      "帘影沈沈，祗有双飞燕。",
      "心事向人犹腼腆。",
      "强来窗下寻针线。"
    ],
    "rhythmic": "蝶恋花"
  },
  {
    "author": "贺铸",
    "paragraphs": [
      "薄雨初寒，斜照弄晴，春意空阔。",
      "长亭柳色缠黄，远客一枝先折。",
      "烟横水际，映带几点归鸦，东风销尽龙沙雪。",
      "还记初关来，恰而今时节。",
      "将发。",
      "画楼芳酒，红泪清歌，顿成清别。",
      "已是经年，杳杳音尘多绝。",
      "欲知方寸，共有几许清愁，芭蕉不展丁香结。",
      "枉望断天涯，两厌厌风月。"
    ],
    "rhythmic": "石州引・石州慢",
    "tags": ["宋词三百首"]
  },
  {
    "author": "贺铸",
    "paragraphs": ["罗帷映月，玉研生冰。"],
    "rhythmic": "失调名"
  },
  {
    "author": "贺铸",
    "paragraphs": ["风头梦、吹无迹。"],
    "rhythmic": "失调名"
  },
  {
    "author": "贺铸",
    "paragraphs": [
      "簪花照镜。",
      "客鬓萧萧都不整。",
      "拟倩东□。",
      "化作尊前如梦云。",
      "风香月影。",
      "信是瑶台清夜永。",
      "深闭重门。",
      "牵绊刘郎别后魂。"
    ],
    "rhythmic": "减字木兰花"
  },
  {
    "author": "贺铸",
    "paragraphs": [
      "为问宛溪桥畔柳。",
      "拂水倡条，几赠行人手。",
      "一样叶眉偏解皱。",
      "白绵飞尽因谁瘦。",
      "今日离亭还对酒。",
      "唱断青青，好去休回首。",
      "美阴向人疏似旧。",
      "何须更待秋风后。"
    ],
    "rhythmic": "凤栖梧・蝶恋花"
  },
  {
    "author": "贺铸",
    "paragraphs": [
      "斗酒才供泪，扁舟只载愁。",
      "画桥青柳小朱楼。",
      "犹记出城车马、为迟留。",
      "有恨花空委，无情水自流。",
      "河阳新鬓尽禁秋。",
      "萧散楚云巫雨、生此休。"
    ],
    "rhythmic": "南柯子・南歌子"
  },
  {
    "author": "贺铸",
    "paragraphs": [
      "厌莺声到枕，花气动帘，醉魂愁梦相半。",
      "被惜馀薰，带惊剩眼。",
      "几许伤春春晚。",
      "泪竹痕鲜，佩兰香老，湘天浓暖。",
      "记小江、风月佳时，屡约非烟游伴。",
      "须信鸾弦易断。",
      "奈云和再鼓，曲终人远。",
      "认罗袜无踪，旧处弄波清浅。",
      "青翰棹舣，白苹洲畔。",
      "尽木临皋飞观。",
      "不解寄、一字相思，幸有归来双燕。"
    ],
    "rhythmic": "望湘人",
    "tags": ["宋词三百首"]
  },
  {
    "author": "贺铸",
    "paragraphs": [
      "杨花落。",
      "燕子横川朱阁。",
      "常恨春醪如水薄。",
      "闲愁无处著。",
      "绿野带江山络角。",
      "桃叶参差前约。",
      "历历短樯沙外泊。",
      "东风晚来恶。"
    ],
    "rhythmic": "谒金门"
  },
  {
    "author": "贺铸",
    "paragraphs": [
      "几许伤春春复暮。",
      "杨柳清阴，偏碍游丝度。",
      "天际小山桃叶步。",
      "白苹花满湔裙处。",
      "竟日微吟长短句。",
      "帘影灯昏，心寄胡琴语。",
      "数点雨声风约住。",
      "朦胧淡月云来去。"
    ],
    "rhythmic": "蝶恋花",
    "tags": ["宋词三百首"]
  },
  {
    "author": "贺铸",
    "paragraphs": [
      "思前别。",
      "记时节。",
      "美人颜色如花发。",
      "美人归。",
      "天一涯。",
      "娟娟姮娥，三五满还亏。",
      "翠眉蝉鬓生离诀。",
      "遥望青楼心欲绝。",
      "梦中寻。",
      "卧巫云。",
      "觉来珠泪，滴向湘水深。",
      "愁无已。",
      "奏绿绮。",
      "历历高山与流水。",
      "妙通神。",
      "觉知音。",
      "不知暮雨朝云、何山岑。",
      "相思无计堪可比。",
      "珠箔雕阑集千里。",
      "漏将分。",
      "月窗明。",
      "一夜梅花忽开、疑是君。"
    ],
    "rhythmic": "小梅花・梅花引"
  },
  {
    "author": "贺铸",
    "paragraphs": [
      "牛女相望处，星桥不碍东西。",
      "重墙未抵蓬山远，却恨画楼低。",
      "细字频传幽怨，凝缸长照单栖。",
      "城乌可是知人意，偏向月明啼。"
    ],
    "rhythmic": "乌啼月・乌夜啼"
  },
  {
    "author": "贺铸",
    "paragraphs": [
      "一笛清风弄袖，新月梳云缕。",
      "澄凉夜色，缠过几点黄昏雨。",
      "侠少朋游，正喜九陌消尘土。",
      "鞭穗袅、紫骝花步。",
      "过朱户。",
      "认得宫妆，为谁重扫新眉妩。",
      "徘徊片响难问，桃李都无语。",
      "十二青楼下，指灯火章台路。",
      "不念人、肠断归去。"
    ],
    "rhythmic": "簇水近"
  },
  {
    "author": "贺铸",
    "paragraphs": [
      "雪絮雕章。",
      "梅粉华妆。",
      "小芒台、榧机罗湘素，鼓铜蟾砚滴，金雕琴写，玉燕钗梁。",
      "五马徘徊长路，漫非意、凤求凰。",
      "认兰情、自有怜才处，似题桥贵客，栽花潘令，真画眉郎。"
    ],
    "rhythmic": "画眉郎・好女儿"
  },
  {
    "author": "贺铸",
    "paragraphs": [
      "乔家深闭郁金堂。",
      "朝镜事梅妆。",
      "云鬟翠钿浮动，微步拥钗梁。",
      "情尚秘，色犹庄。",
      "递瞻相。",
      "弄丝调管，时误新声，翻试周郎。"
    ],
    "rhythmic": "试周郎・诉衷情"
  },
  {
    "author": "贺铸",
    "paragraphs": [
      "湖上兰舟暮发。",
      "扬州梦断灯明灭。",
      "想见琼花开似雪。",
      "帽檐香，玉纤纤，曾为折。",
      "渔管吹还咽。",
      "问何意、煎人愁绝。",
      "江北江南新念别。",
      "掩芳尊，与谁同，今夜月。"
    ],
    "rhythmic": "新念别・夜游宫"
  },
  {
    "author": "贺铸",
    "paragraphs": [
      "溪声急。",
      "无数落花漂出。",
      "燕子分泥蜂酿蜜。",
      "迟迟艳风日。",
      "须信芳菲随失。",
      "况复佳期难必。",
      "拟把此情书万一。",
      "愁多翻阁笔。"
    ],
    "rhythmic": "谒金门"
  },
  {
    "author": "贺铸",
    "paragraphs": [
      "冷香浮动。",
      "望处欲声胡蝶梦。",
      "晓日曈昽。",
      "愁见凝酥暖渐融。",
      "鼓催歌送。",
      "芳酒一尊谁与共。",
      "寂寞墙东。",
      "门掩黄昏满院风。"
    ],
    "rhythmic": "减字木兰花"
  },
  {
    "author": "贺铸",
    "paragraphs": [
      "锦鞯未弦瑟瑟徽。",
      "玉纤新拟凤双飞。",
      "缥缈烛烟花暮暗，就更衣。",
      "约略整环钗影动，迟回顾步佩声微。",
      "宛是春风胡蝶舞，带香归。"
    ],
    "rhythmic": "摊破浣溪沙・山花子"
  },
  {
    "author": "赵仲御",
    "paragraphs": [
      "嶰管声催。",
      "人报道、嫦娥步月来。",
      "凤灯鸾矩，寒轻廉箔，光泛楼台。",
      "万年春未老，更帝乡日月蓬莱。",
      "从仙仗，看星河银界，锦绣天街。",
      "欢陪。",
      "千官万骑，九霄人在五云堆。",
      "紫袍光里，星球宛转，花影徘徊。",
      "未央宫漏水，散异香、龙阙崔嵬。",
      "翠舆回。",
      "奏仙歌韶吹，宝殿尊罍。"
    ],
    "rhythmic": "瑶台第一层"
  },
  {
    "author": "仲殊",
    "paragraphs": [
      "清江平淡，疏雨和烟染。",
      "春在广寒宫，付江梅、先开素艳。",
      "年年第一，相见越溪东，云体态，雪精神，不把年华占。",
      "山亭水榭，别恨多销黯。",
      "又是主人来，更不辜、香心一点。",
      "题诗才思，清似玉壶冰，轻回顾，落尊前，桃杏声华减。"
    ],
    "rhythmic": "蓦山溪"
  },
  {
    "author": "仲殊",
    "paragraphs": [
      "斜日平山寒已薄。",
      "雪过松梢，犹有残英落。",
      "晚色际天天似幕。",
      "一尊先与东风约。",
      "邀得红梅同宴乐。",
      "酒面融春，春满纤纤萼。",
      "客意为伊浑忘却。",
      "归船且傍花阴泊。"
    ],
    "rhythmic": "鹊踏枝・蝶恋花"
  },
  {
    "author": "仲殊",
    "paragraphs": [
      "春遇瑶池，长空飞下残英片。",
      "素光围练。",
      "寒透笙歌院。",
      "莫把寿阳，妆信传书箭。",
      "掩香面。",
      "汉宫寻遍。",
      "月里还相见。"
    ],
    "rhythmic": "点绛唇"
  },
  {
    "author": "仲殊",
    "paragraphs": [
      "十里青山远，潮平陆带沙。",
      "数声啼鸟怨年华。",
      "又是凄凉时候、在天涯。",
      "白露收残暑，清风衬晚霞。",
      "绿杨堤畔闹荷花。",
      "记得年时沽酒、那人家。"
    ],
    "rhythmic": "南歌子"
  },
  {
    "author": "仲殊",
    "paragraphs": [
      "谁将妙笔。",
      "写就素缣三百匹。",
      "天下应无。",
      "此是钱塘江上图。",
      "一般奇绝。",
      "云淡天低秋夜月。",
      "费尽丹青。",
      "只这些儿画不成。"
    ],
    "rhythmic": "减字木兰花",
    "tags": ["钱塘江"]
  },
  {
    "author": "仲殊",
    "paragraphs": [
      "江南三月。",
      "犹有枝头千点雪。",
      "邀上芳尊。",
      "却占东君一半春。",
      "尊前眼底。",
      "南国风光都在此。",
      "移过江来。",
      "从此江南不复开。"
    ],
    "rhythmic": "减字木兰花"
  },
  {
    "author": "仲殊",
    "paragraphs": [
      "解舞清平乐，如今说向谁。",
      "红炉片雪上钳锤。",
      "打就金毛狮子、也堪疑。",
      "木女明开眼，泥人暗皱眉。",
      "蟠桃已是著花迟。",
      "不向春风一笑、待何时。"
    ],
    "rhythmic": "南歌子"
  },
  {
    "author": "仲殊",
    "paragraphs": [
      "浓润侵衣，暗香飘砌。",
      "雨中花色添憔悴。",
      "凤鞋湿透立多时，不言不语厌厌地。",
      "眉上新愁，手中文字。",
      "因何不倩鳞鸿寄。",
      "想伊只诉薄情人，官中谁管闲公事。"
    ],
    "rhythmic": "踏莎行"
  },
  {
    "author": "仲殊",
    "paragraphs": [
      "丛霄逸韵祥烟渺。",
      "摇金翠、玲珑三岛。",
      "地控全吴，山横旧楚春来早。",
      "千里断云芳草。",
      "六朝遗恨连江表。",
      "都分付、倚楼吟啸。",
      "铁瓮城头，一声画角吹残照。",
      "带夜潮来到。"
    ],
    "rhythmic": "金蕉叶"
  },
  {
    "author": "仲殊",
    "paragraphs": [
      "花戟云幡拥上方。",
      "画帘风细度春香。",
      "银色界前多远景。",
      "人静。",
      "铁城西面又斜阳。",
      "山色入江流不尽，古今一梦莫思量。",
      "故里无家归去懒。",
      "伤远。",
      "年华满眼多凄凉。"
    ],
    "rhythmic": "定风波"
  },
  {
    "author": "仲殊",
    "paragraphs": [
      "北固山前波浪远。",
      "铁瓮城头，画角残声短。",
      "促酒溅金催小宴。",
      "灯摇蜡焰香风软。",
      "落日烟霞晴满眼。",
      "欲仗丹青，巧笔彤牙管。",
      "解写伊川山色浅。",
      "谁能画得江天晚。"
    ],
    "rhythmic": "蝶恋花"
  },
  {
    "author": "仲殊",
    "paragraphs": [
      "南徐好，鼓角乱云中。",
      "金地浮山星雨点，铁城横锁瓮三重。",
      "开国旧夸雄。",
      "春过后，佳气荡晴空。",
      "渌水画桥沽酒市，清江晚渡落花风。",
      "千古夕阳红。"
    ],
    "rhythmic": "南徐好"
  },
  {
    "author": "仲殊",
    "paragraphs": [
      "南徐好，城里小花山。",
      "淡薄融香松滴露，萧疏笼翠竹生烟。",
      "风月共闲闲。",
      "金晕暗，灯火小红莲。",
      "太尉昔年行乐地，都人今日散花天。",
      "桃李但无言。"
    ],
    "rhythmic": "南徐好"
  },
  {
    "author": "仲殊",
    "paragraphs": [
      "南徐好，桥下渌波平。",
      "画柱千年尝有鹤，垂杨三月未闻莺。",
      "行乐过清明。",
      "南北岸，花市管弦声。",
      "邀客上楼双榼酒，舣舟清夜两街灯。",
      "直上月亭亭。"
    ],
    "rhythmic": "南徐好"
  },
  {
    "author": "仲殊",
    "paragraphs": [
      "南徐好，溪上百花堆。",
      "宴罢歌声随水去，梦回春色入门来。",
      "芳草遍池台。",
      "文彩动，奎璧烂昭回。",
      "玉殿仪刑推旧德。",
      "金銮词赋少高才。",
      "丹诏起风雷。"
    ],
    "rhythmic": "南徐好"
  },
  {
    "author": "仲殊",
    "paragraphs": [
      "南徐好，春坞锁池亭。",
      "山送云来长入梦，水浮花去不知名。",
      "烟草上东城。",
      "歌榭外，杨柳晚青青。",
      "收拾年华藏不住，暗传消息漏新声。",
      "无计奈流莺。"
    ],
    "rhythmic": "南徐好"
  },
  {
    "author": "仲殊",
    "paragraphs": [
      "南徐好，多景在楼前。",
      "京口万家寒食日，淮南千里夕阳天。",
      "天际几重山。",
      "莺啼处，人倚画阑干。",
      "西寨烟深晴后色，东风春减夜来寒。",
      "花满过江船。"
    ],
    "rhythmic": "南徐好"
  },
  {
    "author": "仲殊",
    "paragraphs": [
      "南徐好，浮玉旧花宫。",
      "琢破琉璃闲世界，化城楼阁在虚空。",
      "香雾锁重重。",
      "天共水，高下混相通。",
      "云外月轮波底见，倚阑人在一光中。",
      "此景与谁同。"
    ],
    "rhythmic": "南徐好"
  },
  {
    "author": "仲殊",
    "paragraphs": [
      "南徐好，樽酒上西楼。",
      "调鼎勋庸还世事，镇江旌节从仙游。",
      "楼下水空流。",
      "桃李在，花月更悠悠。",
      "侍燕歌终无旧梦，画眉灯暗至今愁。",
      "香冷舞衣秋。"
    ],
    "rhythmic": "南徐好"
  },
  {
    "author": "仲殊",
    "paragraphs": [
      "南徐好，桥下绿杨村。",
      "两谢风流称郡守，二苏家世作州民。",
      "文彩动星辰。",
      "书万卷，今日富儿孙。",
      "三径客来消永昼，百壶酒尽过芳春。",
      "江月伴开尊。"
    ],
    "rhythmic": "南徐好"
  },
  {
    "author": "仲殊",
    "paragraphs": [
      "南徐好，直下控淮津。",
      "山放凝云低凤翅，潮生轻浪卷龙鳞。",
      "清洗古今愁。",
      "天尽处，风水接西滨。",
      "井里不传溪上信，杨花犹见渡头春。",
      "愁杀渡江人。"
    ],
    "rhythmic": "南徐好"
  },
  {
    "author": "仲殊",
    "paragraphs": ["潇潇暮雨，梨花寒食。"],
    "rhythmic": "失调名"
  },
  {
    "author": "仲殊",
    "paragraphs": [
      "水枫叶下，乍湖光清浅。",
      "凉生商素。",
      "西帝宸游罗翠盖，拥出三千宫女。",
      "绛采娇春，铅华掩昼，占断鸳鸯浦。",
      "歌声摇曳，浣沙人在何处。",
      "别岸孤袅一枝，广寒宫殿，冷落栖愁苦。",
      "雪艳冰肌羞淡泊，偷把胭脂匀注。",
      "媚脸笼霞，芳心泣露，不肯为云雨。",
      "金波影里，为谁长恁凝伫。"
    ],
    "rhythmic": "念奴娇"
  },
  {
    "author": "仲殊",
    "paragraphs": [
      "年芳已远，凉夏疏疏雨。",
      "菊占此时开，背佳期、清秋何处。",
      "滴成金豆，弹破栗文圆，临水槛，倚风亭，全胜东篱暮。",
      "茱萸未结，谁是多情侣。",
      "菖叶与葵花，也相饶、也□羞妒。",
      "主人著意，何必念登高，浮酒面，解烦襟，消尽当筵暑。"
    ],
    "rhythmic": "蓦山溪"
  },
  {
    "author": "仲殊",
    "paragraphs": [
      "青条绿叶。",
      "结起蓬瀛连万叠。",
      "风引飘飘。",
      "下有红波引六鳌。",
      "五城烟敛。",
      "剪碎采云红点点。",
      "帖在山腰。",
      "旁有斑斑雪未消。"
    ],
    "rhythmic": "减字木兰花"
  },
  {
    "author": "仲殊",
    "paragraphs": [
      "楚客才华为发扬。",
      "深林著意不相忘。",
      "梦成燕国正芬芳。",
      "莫把品名闲议拟，且看青凤羽毛长。",
      "十分领取面前香。"
    ],
    "rhythmic": "浣溪沙"
  },
  {
    "author": "仲殊",
    "paragraphs": [
      "轻红蔓引丝多少。",
      "剪青兰叶巧。",
      "人向月中归，留下星钿，弹破真珠小。",
      "等闲不管春知道。",
      "多著绣帘围绕。",
      "只恐被东风，偷得馀香，分付闲花草。"
    ],
    "rhythmic": "醉花阴"
  },
  {
    "author": "仲殊",
    "paragraphs": [
      "味过华林芳蒂，色兼阳井沈朱。",
      "轻匀绛蜡裹团酥。",
      "不比人间甘露。",
      "神鼎十分火枣，龙盘三寸红珠。",
      "清含冰蜜洗云腴。",
      "只恐身轻飞去。"
    ],
    "rhythmic": "西江月"
  },
  {
    "author": "仲殊",
    "paragraphs": [
      "飞香漠漠帘帷暖。",
      "一线水沈烟未断。",
      "红楼西畔小阑干，尽日倚阑人已远。",
      "黄梅雨入芭蕉晚。",
      "凤尾翠摇双叶短。",
      "旧年颜色旧年心，留到如今春不管。"
    ],
    "rhythmic": "玉楼春"
  },
  {
    "author": "仲殊",
    "paragraphs": [
      "一番雨过年芳浅。",
      "袅袅心情懒。",
      "章台人过马嘶声。",
      "小眉不盏恨盈盈。",
      "怨清明。",
      "烟柔露软湖东岸。",
      "恼乱春风惯。",
      "一声莺是故园莺。",
      "及至如今□闻处、又多情。"
    ],
    "rhythmic": "虞美人"
  },
  {
    "author": "仲殊",
    "paragraphs": [
      "黄金线软，玉露声轻润。",
      "青头破出芽，拂烟痕、一枝犹嫩。",
      "东风著意，不放舞间□，春渐暖，柔无力，依依怨和□。",
      "旗亭带晚，又是清明近。",
      "惹尽别离愁，约啼莺、深深与问。",
      "灞陵伤感，那更入阳关，扳折处，我无心，行人自多恨。"
    ],
    "rhythmic": "蓦山溪"
  },
  {
    "author": "仲殊",
    "paragraphs": [
      "楚江南岸小青楼。",
      "楼前人檥舟。",
      "别来后庭花晚，花上梦悠悠。",
      "山不断，水空流，漫凝眸。",
      "建康宫殿，燕子来时，多少闲愁。"
    ],
    "rhythmic": "诉衷情"
  },
  {
    "author": "仲殊",
    "paragraphs": [
      "锺山影里看楼台。",
      "江烟晚翠开。",
      "六朝旧时明月，清夜满秦淮。",
      "寂寞处，两潮回。",
      "黯愁怀。",
      "汀花雨细，水树风闲，又是秋来。"
    ],
    "rhythmic": "诉衷情"
  },
  {
    "author": "仲殊",
    "paragraphs": [
      "清波门外拥轻衣。",
      "杨花相送飞。",
      "西湖又还春晚，水树乱莺啼。",
      "闲院宇，小帘帏。",
      "晚初归。",
      "钟声已过，篆香才点，月到门时。"
    ],
    "rhythmic": "诉衷情",
    "tags": ["西湖"]
  },
  {
    "author": "仲殊",
    "paragraphs": [
      "长桥春水拍堤沙。",
      "疏雨带残霞。",
      "几声脆管何处，桥下有人家。",
      "宫树绿，晚烟斜。",
      "噪闲鸦。",
      "山光无尽，水风长在，满面杨花。"
    ],
    "rhythmic": "诉衷情"
  },
  {
    "author": "仲殊",
    "paragraphs": [
      "涌金门外小瀛洲。",
      "寒食更风流。",
      "红船满湖歌吹，花外有高楼。",
      "晴日暖，淡烟浮。",
      "恣嬉游。",
      "三千粉黛，十二阑干，一片云头。"
    ],
    "rhythmic": "诉衷情"
  },
  {
    "author": "仲殊",
    "paragraphs": [
      "开到杏花寒食近。",
      "人在花前，宿酒和春困。",
      "酒有尽时情不尽。",
      "日长只恁厌厌闷。",
      "经岁别离闲与问。",
      "花上啼莺，解道深深恨。",
      "可惜断云无定准。",
      "不能为寄蓝桥信。"
    ],
    "rhythmic": "蝶恋花"
  },
  {
    "author": "仲殊",
    "paragraphs": [
      "岸草平沙。",
      "吴王故苑，柳袅烟斜。",
      "雨后寒轻，风前香软，春在梨花。",
      "行人一棹天涯。",
      "酒醒处，残阳乱鸦。",
      "门外秋千，墙头红粉，深院谁家。"
    ],
    "rhythmic": "柳梢青"
  },
  {
    "author": "仲殊",
    "paragraphs": [
      "天阔云高，溪横水远。",
      "晚日寒生轻晕。",
      "闲阶静、杨花渐少，朱门掩、莺声犹嫩。",
      "悔匆匆、过却清明，旋占得馀芳，已成幽恨。",
      "都几日阴沈，连宵慵困。",
      "起来韶华都尽。",
      "怨入双眉闲斗损。",
      "乍品得情怀，看承全近。",
      "深深态、无非自许。",
      "厌厌意、终羞人间。",
      "争知道、梦里蓬莱，待忘了馀香，时传音信。",
      "纵留得莺花，东风不住，也则眼前愁闷。"
    ],
    "rhythmic": "夏云峰",
    "tags": ["宋词三百首"]
  },
  {
    "author": "仲殊",
    "paragraphs": [
      "成都好，蚕市趁遨游。",
      "夜放笙歌喧紫陌，春遨灯火上高楼。",
      "车马溢瀛洲。",
      "人散后，茧馆喜绸缪。",
      "柳叶已饶烟黛细，桑条何似玉纤柔。",
      "立马看风流。"
    ],
    "rhythmic": "望江南・忆江南"
  },
  {
    "author": "仲殊",
    "paragraphs": ["椒觞献寿瑶觞满。", "采幡儿、轻轻剪。"],
    "rhythmic": "失调名"
  },
  {
    "author": "仲殊",
    "paragraphs": ["柏觞敛滟银幡小。"],
    "rhythmic": "失调名"
  },
  {
    "author": "仲殊",
    "paragraphs": ["遥想天孙离别后，一宵欢会，暂停机杼。"],
    "rhythmic": "失调名"
  },
  {
    "author": "仲殊",
    "paragraphs": ["疏雨洗云轺，望极银河影里。"],
    "rhythmic": "失调名"
  },
  {
    "author": "仲殊",
    "paragraphs": ["玉线金针，千般声笑，月下人家。"],
    "rhythmic": "失调名"
  },
  {
    "author": "仲殊",
    "paragraphs": ["戏马风流，佩茱萸时节。"],
    "rhythmic": "失调名"
  },
  {
    "author": "仲殊",
    "paragraphs": [
      "成都好，药市晏游闲。",
      "步出五门鸣剑佩，别登三岛看神仙。",
      "缥缈结灵烟。",
      "云影里，歌吹暖霜天。",
      "何用菊花浮玉醴，愿求朱草化金丹。",
      "一粒定长年。"
    ],
    "rhythmic": "望江南・忆江南"
  },
  {
    "author": "仲殊",
    "paragraphs": [
      "金甃蟠龙尾，莲开舞凤头。",
      "凉生宫殿不因秋。",
      "门外莫寻尘世，卷地江流。",
      "霁色澄千里，潮声带两洲。",
      "月华轻泛浪花浮。",
      "今夜蓬莱归梦，十二琼楼。"
    ],
    "rhythmic": "南柯子・南歌子"
  },
  {
    "author": "仲殊",
    "paragraphs": [
      "山阴道士。",
      "鹤目龟趺多秀气。",
      "右领将军。",
      "萧散精神一片云。",
      "东山太傅。",
      "落落龙骧兼虎步。",
      "潦倒支公。",
      "穷骨零丁少道风。"
    ],
    "rhythmic": "减字木兰花"
  },
  {
    "author": "仲殊",
    "paragraphs": [
      "故园避暑，爱繁阴翳日，流霞供酌。",
      "竹影筛金泉漱玉，红映微花帘箔。",
      "素质生风，香肌无汗，绣扇长闲却。",
      "双鸾栖处，绿筠时下风箨。",
      "吹断舞影歌声，阳台人去，有当年池阁。",
      "佩结兰英凝念久，言语精神依约。",
      "燕别雕梁，归鸿紫塞，音信凭谁托。",
      "争知好景，为君长是萧索。"
    ],
    "rhythmic": "念奴娇"
  },
  {
    "author": "仲殊",
    "paragraphs": [
      "瘐领香前亲写得。",
      "子细看，粉匀无迹。",
      "月殿休寻觅。",
      "姑射人来，知是曾相识。",
      "不要青春闲用力。",
      "也曾寄、江南信息。",
      "著意应难摘。",
      "留与梨花，比并真颜色。"
    ],
    "rhythmic": "惜双双・惜分飞"
  },
  {
    "author": "仲殊",
    "paragraphs": [
      "广寒晓驾，姑射寻仙侣。",
      "偷被霜华送将去。",
      "过越岭、栖息南枝，匀妆面、凝酥轻聚。",
      "爱横管、孤度陇头声，尽拼得幽香，为君分付。",
      "水亭山驿，衰草斜阳，无限行人断肠处。",
      "尽为我、留得多情，何须待、春风相顾。",
      "任倒断、深思向梨花，也无奈寒食，几番春雨。"
    ],
    "rhythmic": "洞仙歌"
  },
  {
    "author": "仲殊",
    "paragraphs": [
      "轻盈绛雪。",
      "乍团聚同心，千点珠结。",
      "画馆绣幄低飞，融融香彻。",
      "笑里精神放纵，断未许、年华偷歇。",
      "信任芳春都不管，淅淅南熏，别是一家风月。",
      "扁舟去后，回望处、娃宫凄凉凝咽。",
      "身似断云零落，深心难说。",
      "不与雕栏寸地，忍覰著、漂流离缺。",
      "尽目厌厌总无语，不及高唐梦里，相逢时节。"
    ],
    "rhythmic": "楚宫春慢"
  },
  {
    "author": "吕本中",
    "paragraphs": [
      "海雁桥边春苦。",
      "几见落花飞絮。",
      "重到柳行西，懒问画楼何处。",
      "凝伫。",
      "凝伫。",
      "十顷荷花风雨。"
    ],
    "rhythmic": "如梦令"
  },
  {
    "author": "吕本中",
    "paragraphs": [
      "小溪篷底湖风重。",
      "吹破凝酥动。",
      "一枝斜映庾门深。",
      "冷淡无言香泛、月华清。",
      "已经轻瘦谁为共。",
      "魂绕徐熙□。",
      "耻同桃李困春容。",
      "肯向毫端开发、两云中。"
    ],
    "rhythmic": "宣州竹・虞美人"
  },
  {
    "author": "毕良史",
    "paragraphs": [
      "霜月穿帘乍白，苹风入坐偏凉。",
      "麾灯促席诧时光。",
      "桃花歌扇小，杨柳舞衫长。",
      "别乘平分风月，词人剩引觥觞。",
      "莫将幽恨搅刚肠。",
      "尽添金掌露，频注玉猊香。"
    ],
    "rhythmic": "临江仙"
  },
  {
    "author": "毕良史",
    "paragraphs": [
      "高会罢飞觞。",
      "方锦再移珍席。",
      "雷鼎乍烹甘液，试问侯苍璧。",
      "翠虬宝钏捧殷勤，明灭粲金碧。",
      "宾主放怀谈笑，满华堂春色。"
    ],
    "rhythmic": "好事近"
  },
  {
    "author": "沈晦",
    "paragraphs": [
      "湖上秋来莲荡空。",
      "年华都付与，木芙蓉。",
      "采菱舟子两相逢。",
      "双媚靥，一笑与谁浓。",
      "斜日落溟濛。",
      "鸳鸯飞起处，水无踪。",
      "望湖楼上两三峰。",
      "人不见，林外数声钟。"
    ],
    "rhythmic": "小重山"
  },
  {
    "author": "郭章",
    "paragraphs": [
      "翠柏丹崖，碧云深锁神仙府。",
      "势盘龙虎。",
      "楼观雄中土。",
      "我欲停时，又恐斜阳暮。",
      "黄尘路。",
      "客怀良苦。",
      "满目西山雨。"
    ],
    "rhythmic": "点绛唇"
  },
  {
    "author": "胡世将",
    "paragraphs": [
      "神州沈陆，问谁是、一范一韩人物。",
      "北望长安应不见，抛却关西半壁。",
      "塞马晨嘶，胡笳夕引，赢得头如雪。",
      "三秦往事，只数汉家三杰。",
      "试看百二山河，奈君门万里，六师不发。",
      "阃外何人回首处，铁骑千群都灭。",
      "拜将台敧，怀贤阁杳，空指冲冠发。",
      "阑干拍遍，独对中天明月。"
    ],
    "rhythmic": "酹江月・念奴娇"
  },
  {
    "author": "赵鼎",
    "paragraphs": [
      "一朵江梅春带雪。",
      "玉软云娇，姑射肌肤洁。",
      "照影凌波微步怯。",
      "暗香浮动黄昏月。",
      "谩道广平心似铁。",
      "词赋风流，不尽愁千结。",
      "望断江南音信绝。",
      "陇头行客空情切。"
    ],
    "rhythmic": "蝶恋花"
  },
  {
    "author": "赵鼎",
    "paragraphs": [
      "尽日东风吹绿树。",
      "向晚轻寒，数点催花雨。",
      "年少凄凉天付与。",
      "更堪春思萦离绪。",
      "临水高楼携酒处。",
      "曾倚哀弦，歌断黄金缕。",
      "楼下水流何处去。",
      "凭栏目送苍烟暮。"
    ],
    "rhythmic": "蝶恋花"
  },
  {
    "author": "赵鼎",
    "paragraphs": [
      "魂消目断关山路。",
      "曾送雕鞍去。",
      "而今留滞古陪京。",
      "还是一尊芳酒、送君行。",
      "吾庐好在条山曲。",
      "三径应芜没。",
      "诛茅为我补东篱。",
      "会待新春残腊、也来归。"
    ],
    "rhythmic": "虞美人"
  },
  {
    "author": "赵鼎",
    "paragraphs": [
      "宝鉴菱花莹。",
      "孤鸾慵照影。",
      "鱼书蝶梦两浮沉，恨恨恨。",
      "结尽丁香，瘦如杨柳，雨疏云冷。",
      "宿醉厌厌病。",
      "罗巾空泪粉。",
      "欲将远意托湘弦，闷闷闷。",
      "香絮悠悠，画帘悄悄，日长春困。"
    ],
    "rhythmic": "怨春风・一斛珠"
  },
  {
    "author": "赵鼎",
    "paragraphs": [
      "香冷金炉，梦回鸳帐馀香嫩。",
      "更无人问。",
      "一枕江南恨。",
      "消瘦休文，顿觉春衫褪。",
      "清明近。",
      "杏花吹尽。",
      "薄暮东风紧。"
    ],
    "rhythmic": "点绛唇"
  },
  {
    "author": "赵鼎",
    "paragraphs": [
      "连环宝瑟深深愿，结尽一生愁。",
      "人间天上，佳期胜赏，今夜中秋。",
      "雅歌妍态，嫦娥见了，应羡风流。",
      "芳尊美酒，年年岁岁，月满高楼。"
    ],
    "rhythmic": "人月圆"
  },
  {
    "author": "赵鼎",
    "paragraphs": [
      "年年桃李。",
      "渺关河一梦，飞花空委。",
      "鸿去燕来，锦字参差难寄。",
      "敛双眉、山对起。",
      "娇波泪落妆如洗。",
      "独倚高楼，日日春风里。",
      "江水际。",
      "天色无情，似送离怀千里。"
    ],
    "rhythmic": "河传"
  },
  {
    "author": "赵鼎",
    "paragraphs": [
      "绰约彤霞降紫霄。",
      "是仙子风标。",
      "湘裙明佩响琼瑶。",
      "散馥郁、暗香飘。",
      "小春十月寒犹浅，妆粉弄梅梢。",
      "秦楼风月待吹箫。",
      "舞双鹤、醉蟠桃。"
    ],
    "rhythmic": "燕归梁"
  },
  {
    "author": "赵鼎",
    "paragraphs": [
      "笔端红翠。",
      "造化工夫春有意。",
      "云梦涵胸。",
      "好去蓬山十二重。",
      "天街追骑。",
      "催唤谪仙泥样醉。",
      "电扫云空。",
      "百斛明珠咳唾中。"
    ],
    "rhythmic": "减字木兰花"
  },
  {
    "author": "赵鼎",
    "paragraphs": [
      "兰烛画堂深，歌吹已终瑶席。",
      "碾破密云金缕，送蓬莱归客。",
      "看看宣诏未央宫，草诏侍宸极。",
      "拜赐一杯甘露，泛天边春色。"
    ],
    "rhythmic": "好事近"
  },
  {
    "author": "赵鼎",
    "paragraphs": [
      "断霞收尽黄昏雨。",
      "滴梧桐疏树。",
      "帘栊不卷夜沈沈，锁一庭风露。",
      "天涯人远，心期梦悄，苦长宵难度。",
      "知他窗外促织儿，有许多言语。"
    ],
    "rhythmic": "贺圣朝"
  },
  {
    "author": "赵鼎",
    "paragraphs": [
      "檐花点滴秋清。",
      "寸心惊。",
      "香断一炉沈水、一灯青。",
      "凉宵永。",
      "孤衾冷。",
      "梦难成。",
      "叶叶高梧敲恨、送残更。"
    ],
    "rhythmic": "乌夜啼"
  },
  {
    "author": "赵鼎",
    "paragraphs": [
      "艳艳春娇入眼波。",
      "劝人金盏缓声歌。",
      "不禁粉泪搵香罗。",
      "暮雨朝云相见少，落花流水别离多。",
      "寸肠争奈此情何。"
    ],
    "rhythmic": "浣溪沙"
  },
  {
    "author": "赵鼎",
    "paragraphs": [
      "空笼帘影隔垂杨。",
      "梦回芳草池塘。",
      "杏花枝上蝶双双。",
      "春昼初长。",
      "强理云鬟临照，暗弹粉泪沾裳。",
      "自怜容艳惜流光。",
      "无限思量。"
    ],
    "rhythmic": "画堂春"
  },
  {
    "author": "赵鼎",
    "paragraphs": [
      "归计信悠悠。",
      "归去谁留。",
      "梦随江水绕沙洲。",
      "沙上孤鸿犹笑我，萍梗飘流。",
      "与世且沈浮。",
      "要便归休。",
      "一杯消尽一生愁。",
      "傥有人来闲论事，我会摇头。"
    ],
    "rhythmic": "浪淘沙"
  },
  {
    "author": "赵鼎",
    "paragraphs": [
      "屋下疏流水，屋上列青山。",
      "先生跨鹤何处，窈窕白云间。",
      "采药当年三径，只有长松绿竹，霜吹晚萧然。",
      "举酒高台上，彷佛揖群仙。",
      "转银汉，飞宝鉴，溢清寒。",
      "金波万顷不动，人在玉壶宽。",
      "我唱君须起舞，要把嫦娥留住，相送一杯残。",
      "醉矣拂衣去，一笑渺人寰。"
    ],
    "rhythmic": "水调歌头"
  },
  {
    "author": "赵鼎",
    "paragraphs": [
      "小园曲径，度疏林深处，幽兰微馥。",
      "竹坞无人双翠羽，飞触珊珊寒玉。",
      "更欲题诗，晚来孤兴，却恐伤幽独。",
      "不如花下，一尊芳酒相属。",
      "慨念故国风流，杨花春梦短，黄粱初熟。",
      "卷白千觞须劝我，洗此胸中荣辱。",
      "醉揖南山，一声清啸，休把离骚读。",
      "迟留归去，月明犹挂乔木。"
    ],
    "rhythmic": "双翠羽"
  },
  {
    "author": "赵鼎",
    "paragraphs": [
      "秋光向晚。",
      "叹羁游坐见。",
      "年华将换。",
      "一纸素书，拟托南来征雁。",
      "奈雪深、天更远。",
      "东窗皓月今宵满。",
      "浅酌芳尊，暂倩嫦娥伴。",
      "应念夜长，旅枕孤衾不暖。",
      "便莫教、清影转。"
    ],
    "rhythmic": "河传"
  },
  {
    "author": "赵鼎",
    "paragraphs": [
      "惨结秋阴，西风送、霏霏雨湿。",
      "凄望眼、征鸿几字，暮投沙碛。",
      "试问乡关何处是，水云浩荡迷南北。",
      "但一抹、寒青有无中，遥山色。",
      "天涯路，江上客。",
      "肠欲断，头应白。",
      "空搔首兴欢，暮年离拆。",
      "须信道消忧除是酒，奈酒行有尽情无极。",
      "便挽取、长江入尊罍，浇胸臆。"
    ],
    "rhythmic": "满江红",
    "tags": ["长江"]
  },
  {
    "author": "赵鼎",
    "paragraphs": [
      "客路那知岁序移。",
      "忽惊春到小桃枝。",
      "天涯海角悲凉地，记得当年全盛时。",
      "花弄影，月流辉。",
      "水精宫殿五云飞。",
      "分明一觉华胥梦，回首东风泪满衣。"
    ],
    "rhythmic": "鹧鸪天"
  },
  {
    "author": "赵鼎",
    "paragraphs": [
      "惜别怀归老不禁。",
      "一年春事柳阴阴。",
      "日下长安何处是，碧云深。",
      "已恨梅花疏远信，休传桃叶怨遗音。",
      "一醉东风分首去，两惊心。"
    ],
    "rhythmic": "浣溪沙"
  },
  {
    "author": "赵鼎",
    "paragraphs": [
      "烟雨满江风细。",
      "江上危楼独倚。",
      "歌罢楚云空，楼下依前流水。",
      "迢递。",
      "迢递。",
      "目送孤鸿千里。"
    ],
    "rhythmic": "如梦令"
  },
  {
    "author": "赵鼎",
    "paragraphs": [
      "杨柳曲江头，曾记彩舟良夕。",
      "一枕楚台残梦，似行云无迹。",
      "青山迢递水悠悠，何处问消息。",
      "还是一年春暮，倚东风独立。"
    ],
    "rhythmic": "好事近"
  },
  {
    "author": "赵鼎",
    "paragraphs": [
      "惜别伤离，此生此念无重数。",
      "故人何处。",
      "还送春归去。",
      "美酒一杯，谁解歌金缕。",
      "无情绪。",
      "淡烟疏雨。",
      "花落空庭暮。"
    ],
    "rhythmic": "点绛唇"
  },
  {
    "author": "赵鼎",
    "paragraphs": [
      "归去来。",
      "归去来。",
      "昨夜东风吹梦回。",
      "家山安在哉。",
      "酒一杯。",
      "复一杯。",
      "准拟愁怀待酒开。",
      "愁多肠九回。"
    ],
    "rhythmic": "相思令・相思儿令"
  },
  {
    "author": "赵鼎",
    "paragraphs": [
      "双峰遥促，回波奔注，茫茫溅雨飞沙。",
      "霜凛剑戈，风生阵马，如闻万鼓齐挝。",
      "儿戏笑夫差。",
      "漫水犀强弩，一战鱼虾。",
      "依旧群龙，怒卷银汉下天涯。",
      "雷驱电炽雄夸。",
      "似云垂鹏背，雪喷鲸牙。",
      "须臾变灭，天容水色，琼田万顷无瑕。",
      "俗眼但惊嗟。",
      "试望中彷佛，三岛烟霞。",
      "旧隐依然，几时归去泛灵槎。"
    ],
    "rhythmic": "望海潮"
  },
  {
    "author": "赵鼎",
    "paragraphs": [
      "江月初升，听悲风、萧瑟满山零叶。",
      "夜久酒阑，火冷灯青，奈此愁怀千结。",
      "绿琴三叹朱弦绝，与谁唱、阳春白雪。",
      "但遐想、穷年坐对，断编遗册。",
      "西北搀枪未灭。",
      "千万乡关，梦遥吴越。",
      "慨念少年，横槊风流，醉瞻海涵天阔。",
      "老来身世疏篷底，忍憔悴、看人颜色。",
      "更何似、归与枕流漱石。"
    ],
    "rhythmic": "花心动"
  },
  {
    "author": "赵鼎",
    "paragraphs": [
      "空山雨过，月色浮新酿。",
      "把盏无人共心赏。",
      "漫悲吟、独自拈断霜须，还就寝、秋入孤衾渐爽。",
      "可怜窗外竹，不怕西风，一夜潇潇弄疏响。",
      "奈此九回肠，万斛清愁，人何处、邈如天样。",
      "纵陇水、秦云阻归音，便不许时闲，梦中寻访。"
    ],
    "rhythmic": "洞仙歌"
  },
  {
    "author": "赵鼎",
    "paragraphs": [
      "雨馀风露凄然。",
      "月流天。",
      "还是年时今夜、照关山。",
      "收别泪。",
      "持杯起。",
      "问婵娟。",
      "问我扁舟流荡、几时还。"
    ],
    "rhythmic": "乌夜啼"
  },
  {
    "author": "赵鼎",
    "paragraphs": [
      "靡靡流光，凄凄风露，小园草木初凋。",
      "杳然尘影，爽气界天高。",
      "爱此佳名重九，随宜对、秋菊持醪。",
      "登临处，哀蝉断响，燕雁度云霄。",
      "闲谣。",
      "情缅邈，相寻万化，人世徒劳。",
      "念胸中百虑，何物能消。",
      "欲致颓龄不老，和金茎、一醉陶陶。",
      "君休问，千年事往，聊与永今朝。"
    ],
    "rhythmic": "满庭芳"
  },
  {
    "author": "赵鼎",
    "paragraphs": [
      "春色遍天涯，寒谷未知消息。",
      "且共一尊芳酒，看东风飞雪。",
      "太平遗老洞霄翁，相对两华发。",
      "一任醉魂飞去，访琼瑶宫阙。"
    ],
    "rhythmic": "好事近"
  },
  {
    "author": "赵鼎",
    "paragraphs": [
      "羁旅转飞蓬，投老未知休息。",
      "却念故园春事，舞残红飞雪。",
      "危楼高处望天涯，云海寄穷发。",
      "只有旧时凉月，照清伊双阙。"
    ],
    "rhythmic": "好事近"
  },
  {
    "author": "赵鼎",
    "paragraphs": [
      "一炷鼻端香，方寸浪平风息。",
      "汲取玉池春水，点红炉微雪。",
      "年来都以酒相妨，进退只毫发。",
      "却道醉乡深处，是三山神阙。"
    ],
    "rhythmic": "好事近"
  },
  {
    "author": "赵鼎",
    "paragraphs": [
      "烟雾锁青冥，直上九关一息。",
      "姑射有人相挽，莹肌肤冰雪。",
      "骑鲸却下大荒来，天风乱吹发。",
      "慨念故人非是，漫尘埃城阙。"
    ],
    "rhythmic": "好事近"
  },
  {
    "author": "赵鼎",
    "paragraphs": [
      "三月正当三十日，愁杀醉吟翁。",
      "可奈青春，太无情甚，归去苦匆匆。",
      "共君今夜不须睡，尊酒且从容。",
      "说与楼头，打钟人道，休打五更钟。"
    ],
    "rhythmic": "少年游"
  },
  {
    "author": "赵鼎",
    "paragraphs": [
      "花光烛影春容媚。",
      "香生和气。",
      "纷纷儿女拜翁前，劝犀尊金醴。",
      "凌烟图画，王侯富贵，非翁雅意。",
      "愿翁早早乞身归，对青山沈醉。"
    ],
    "rhythmic": "贺圣朝"
  },
  {
    "author": "赵鼎",
    "paragraphs": [
      "征鞍南去天涯路。",
      "青山无数。",
      "更堪月下子规啼，向深山深处。",
      "凄然推枕，难寻新梦，忍听伊言语。",
      "更阑人静一声声，道不如归去。"
    ],
    "rhythmic": "贺圣朝"
  },
  {
    "author": "赵鼎",
    "paragraphs": [
      "破新正春到，五叶尧蓂，弄芳初秀。",
      "翦彩然膏，灿华筵如昼。",
      "家庆图中，老莱堂上，竟祝翁遐寿。",
      "喜气欢容，光生玉斝，香霏金兽。",
      "谁会高情，淡然声利，一笑尘寰，万缘何有。",
      "解组归来，访渔樵朋友。",
      "华发苍颜，任从老去，但此情依旧。",
      "岁岁年年，花前月下，一尊芳酒。"
    ],
    "rhythmic": "醉蓬莱"
  },
  {
    "author": "赵鼎",
    "paragraphs": [
      "漠漠晴霓和雨收。",
      "长波千万里，拍天流。",
      "云帆烟棹去悠悠。",
      "西风里，归兴满沧州。",
      "谩道醉忘忧。",
      "荡高怀远恨，更悲秋。",
      "一眉山色为谁愁。",
      "黄昏也，独自倚危楼。"
    ],
    "rhythmic": "小重山"
  },
  {
    "author": "赵鼎",
    "paragraphs": [
      "度陇信音谁与寄。",
      "肠断江南千里。",
      "深雪前村里。",
      "一枝昨夜传芳意。",
      "冷蕊暗香空旖旎。",
      "也应是、春来憔悴。",
      "风度将谁比。",
      "忆曾插向香罗□。"
    ],
    "rhythmic": "惜双双・惜分飞"
  },
  {
    "author": "赵鼎",
    "paragraphs": [
      "世态浮云易变，时光飞箭难留。",
      "五年重见海东头。",
      "只有交情似旧。",
      "未尽别来深意，难堪老去离愁。",
      "青山迢递水悠悠。",
      "明日扁舟病酒。"
    ],
    "rhythmic": "西江月"
  },
  {
    "author": "赵鼎",
    "paragraphs": [
      "草色芊绵。",
      "雨点阑斑。",
      "糁飞花、还是春残。",
      "天涯万里，海上三年。",
      "试倚危楼，将远恨，卷帘看。",
      "举头见日，不见长安。",
      "谩凝眸、老泪凄然。",
      "山禽飞去，榕叶生寒。",
      "到黄昏也，独自个，尚凭阑。"
    ],
    "rhythmic": "行香子"
  },
  {
    "author": "赵鼎",
    "paragraphs": [
      "青春不与花为主。",
      "花正开时春暮。",
      "花下醉眠休诉。",
      "看取春归去。",
      "莺愁蝶怨春知否。",
      "欲问春归何处。",
      "只有一尊芳醑。",
      "留得青春住。"
    ],
    "rhythmic": "醉桃园・桃源忆故人"
  },
  {
    "author": "赵鼎",
    "paragraphs": [
      "霜露日凄凉。",
      "北雁南翔。",
      "惊风吹起不成行。",
      "吊影苍波何限恨，日暮天长。",
      "为尔惜流光。",
      "还是重阳。",
      "故人何处舣危墙。",
      "寄我相思千点泪，直过潇湘。"
    ],
    "rhythmic": "浪淘沙"
  },
  {
    "author": "赵鼎",
    "paragraphs": [
      "玉宇洗秋晴。",
      "凉月亭亭。",
      "梦回孤枕琐窗明。",
      "何处飞来三弄笛，风露凄清。",
      "曾看玉纤横。",
      "苦爱新声。",
      "由来百虑为愁生。",
      "此夜曲中闻折柳，都是离情。"
    ],
    "rhythmic": "浪淘沙"
  },
  {
    "author": "蒋璨",
    "paragraphs": [
      "三年枕上吴中路。",
      "遣黄耳、随君去。",
      "欲过松江呼小渡。",
      "莫惊鸥鹭，四桥都是，老子经行处。",
      "辋川图上看春暮。",
      "长忆高人右丞句。",
      "作个归期天未许。",
      "春衫犹是，小蛮针线，曾湿西湖雨。"
    ],
    "rhythmic": "青玉案",
    "tags": ["西湖"]
  },
  {
    "author": "李邴",
    "paragraphs": [
      "潇洒江梅，向竹梢疏处，横两三枝。",
      "东君也不爱惜，雪压霜欺。",
      "无情燕子，怕春寒、轻失花期。",
      "却是有，年年塞雁，归来曾见开时。",
      "清浅小溪如练，问玉堂何似，茅舍疏篱。",
      "伤心故人去后，冷落新诗。",
      "微云淡月，对江天、分付他谁。",
      "空自忆，清香未减，风流不在人知。"
    ],
    "rhythmic": "汉宫春",
    "tags": ["宋词三百首"]
  },
  {
    "author": "李邴",
    "paragraphs": [
      "一团娇软，是将春揉做，撩乱随风到何处。",
      "自长亭、人去后，烟草萋迷，归来了、装点离愁无数。",
      "飘扬无个事，刚被萦牵，长是黄昏怕微雨。",
      "记那回，深院静，帘幕低垂，花阴下、霎时留住。",
      "又只恐、伊家太轻狂，蓦地和春，带将归去。"
    ],
    "rhythmic": "洞仙歌"
  },
  {
    "author": "李邴",
    "paragraphs": [
      "壮岁分符方面，惠风草偃，禾稼春融。",
      "报政朝天，归去稳步鳌宫。",
      "望尧斝、九重绛阙，颁汉诏、五色芝封。",
      "湛恩浓。",
      "锦衣槐里，重继三公。",
      "雍容。",
      "临歧祖帐，绮罗环列，冠盖云丛。",
      "满城桃李，尽将芳意谢东风。",
      "柳烟轻、万条离恨，花露重、千点啼红。",
      "莫匆匆。",
      "且陪珠履，同醉金锺。"
    ],
    "rhythmic": "玉蝴蝶"
  },
  {
    "author": "李邴",
    "paragraphs": [
      "素光练净，映秋山、隐隐修眉横绿。",
      "鳷鹊楼高天似水，碧瓦寒生银粟。",
      "千丈斜晖，奔云涌雾，飞过卢仝屋。",
      "更无尘气，满庭风碎梧竹。",
      "谁念鹤发仙翁，当年曾共赏，紫岩飞瀑。",
      "对影三人聊痛饮，一洗离愁千斛。",
      "斗转参横，翩然归去，万里骑黄鹄。",
      "满川霜晓，叫云吹断横玉。"
    ],
    "rhythmic": "念奴娇"
  },
  {
    "author": "李邴",
    "paragraphs": [
      "谁劝东风腊里来。",
      "不知天待雪，恼江梅。",
      "东郊寒色尚徘徊。",
      "双彩燕，飞傍鬓云堆。",
      "玉冷晓妆台。",
      "宜春金缕字，拂香腮。",
      "红罗先绣踏青鞋。",
      "春犹浅，花信更须催。"
    ],
    "rhythmic": "小冲山・小重山"
  },
  {
    "author": "李邴",
    "paragraphs": [
      "沈吟不语晴窗畔。",
      "小字银钩题欲遍。",
      "云情散乱未成篇，花骨敧斜终带软。",
      "重重说尽情和怨。",
      "珍重提携常在眼。",
      "暂时得近玉纤纤，翻羡缕金红象管。"
    ],
    "rhythmic": "木兰花・玉楼春"
  },
  {
    "author": "李邴",
    "paragraphs": [
      "露花烟柳。",
      "春思浓如酒。",
      "几阵狂风新雨后。",
      "满地落红铺绣。",
      "风流何处疏狂。",
      "厌厌恨结柔肠。",
      "又是危阑独倚，一川烟草斜阳。"
    ],
    "rhythmic": "清平乐"
  },
  {
    "author": "李邴",
    "paragraphs": ["又喜椒觞到手，宝胜里、仍剪金花。"],
    "rhythmic": "满庭芳"
  },
  {
    "author": "李邴",
    "paragraphs": ["一年适尽莲花漏，翠井屠苏沈冻酒。"],
    "rhythmic": "玉楼春"
  },
  {
    "author": "李邴",
    "paragraphs": [
      "凉风吹帽，横槊试登高。",
      "想见征西旧事，龙山会、宾主俱豪。"
    ],
    "rhythmic": "满庭芳"
  },
  {
    "author": "李邴",
    "paragraphs": [
      "帝城三五。",
      "灯光花市盈路。",
      "天街游处。",
      "此时方信，凤阙都民，奢华豪富。",
      "纱笼才过处。",
      "喝道转身，一壁小来且住。",
      "见许多、才子艳质，携手并肩低语。",
      "东来西往谁家女。",
      "买玉梅争戴，缓步香风度。",
      "北观南顾。",
      "见画烛影里，神仙无数。",
      "引人魂似醉，不如趁早，步月归去。",
      "这一双情眼，怎生禁得，许多胡觑。"
    ],
    "rhythmic": "女冠子"
  },
  {
    "author": "李邴",
    "paragraphs": [
      "双绿。",
      "淡匀拂。",
      "两脸春融光透玉。",
      "起来却怕东风触。",
      "本是一团香玉。",
      "飞鸾台上看未足。",
      "贮向阿娇金屋。"
    ],
    "rhythmic": "调笑令"
  },
  {
    "author": "向子諲",
    "paragraphs": [
      "月窟蟠根，云岩分种，绝知不是尘凡。",
      "琉璃剪叶金粟缀花繁。",
      "黄菊周旋避舍，友兰蕙、羞杀山樊。",
      "清香远，秋风十里，鼻观已先参。",
      "酒阑。",
      "听我语，平生半是，江北江南。",
      "经行处、无穷绿水青山。",
      "常被此花相恼，思共老、结屋中间。",
      "不因尔，芗林底事，游戏到人寰。"
    ],
    "rhythmic": "满庭芳"
  },
  {
    "author": "向子諲",
    "paragraphs": [
      "瑟瑟金风，团团玉露，岩花秀发秋光。",
      "水边一笑，十里得清香。",
      "疑是蕊宫仙子，新妆就、娇额涂黄。",
      "霜天晚，妖红丽紫，回首总堪伤。",
      "中央。",
      "孕正色，更留明月，偏照何妨。",
      "便高如兰菊，也让芬芳。",
      "输与芗林居士，微吟罢、闲据胡床。",
      "须知道，天教尤物，相伴老江乡。"
    ],
    "rhythmic": "满庭芳"
  },
  {
    "author": "向子諲",
    "paragraphs": [
      "瑶田银海。",
      "浩色难为对。",
      "琪树照人间，晓然是、华岩境界。",
      "万年松径，一带旧峰峦，深掩覆，密遮藏，三昧兴无碍。",
      "金毛狮子，打就休惊怪。",
      "片片上红炉，且不可、将情作解。",
      "有无不道，泯绝去来今，明即暗，暗还明，只个长不昧。"
    ],
    "rhythmic": "蓦山溪"
  },
  {
    "author": "向子諲",
    "paragraphs": [
      "挂冠神武。",
      "来作烟波主。",
      "千里好江山，都尽是、君恩赐与。",
      "风勾月引，催上泛宅时，酒倾玉，鲙堆雪，总道神仙侣。",
      "蓑衣箬笠，更着些儿雨。",
      "横笛两三声，晚云中、惊鸥来去。",
      "欲烦妙手，写入散人图，蜗角名，蝇头利，着甚来由顾。"
    ],
    "rhythmic": "蓦山溪"
  },
  {
    "author": "和岘",
    "paragraphs": [
      "气和玉烛，睿化著鸿明。",
      "缇管一阳生。",
      "郊禋盛礼燔柴毕，旋轸凤凰城。",
      "森罗仪卫振华缨。",
      "载路溢欢声。",
      "皇图大业超前古，垂象泰阶平。",
      "岁时丰衍，九土乐升平。",
      "睹寰海澄清。",
      "道高尧舜垂衣治，日月并文明。",
      "嘉禾甘露登歌荐，云物焕祥经。",
      "兢兢惕惕持谦德，未许禅云亭。"
    ],
    "rhythmic": "导引"
  },
  {
    "author": "和岘",
    "paragraphs": [
      "严夜警，铜莲漏迟迟。",
      "清禁肃，森陛戟，羽卫俨皇闱。",
      "角声励，钲鼓攸宜。",
      "金管成雅奏，逐吹逶迤。",
      "荐苍璧，郊祀神祗。",
      "属景运纯禧。",
      "京坻丰衍，群材乐育，诸侯述职，盛德服蛮夷。",
      "殊祥萃，九苞丹凤来仪。",
      "膏露降，和气洽，三秀焕灵芝。",
      "鸿猷播，史册相辉。",
      "张四维。",
      "卜世永固丕基。",
      "敷玄化，荡荡无为。",
      "合尧舜文思。",
      "混并寰宇，休牛归马，销金偃革，蹈咏庆昌期。"
    ],
    "rhythmic": "六州"
  },
  {
    "author": "和岘",
    "paragraphs": [
      "承宝运，驯致隆平。",
      "鸿庆被寰瀛。",
      "时清俗阜，治定功成。",
      "遐迩咏由庚。",
      "严郊祀，文物声明。",
      "会天正、星拱奏严更。",
      "布羽仪簪缨。",
      "宸心虔洁，明德播惟馨。",
      "动苍冥。",
      "神降享精诚。",
      "燔柴半，万乘移天仗，肃銮辂旋衡。",
      "千官云拥，群后葵倾。",
      "玉帛旅明庭。",
      "韶濩荐，金奏谐声。",
      "集休亨。",
      "皇泽浃黎庶，普率洽恩荣。",
      "仰钦元后，睿圣贯三灵。",
      "万邦宁。",
      "景贶福千龄。"
    ],
    "rhythmic": "十二时・忆少年"
  },
  {
    "author": "王禹",
    "paragraphs": [
      "雨恨云愁，江南依旧称佳丽。",
      "水村渔市。",
      "一缕孤烟细。",
      "天际征鸿，遥认行如缀。",
      "平生事。",
      "此时凝睇。",
      "谁会凭阑意。"
    ],
    "rhythmic": "点绛唇"
  },
  {
    "author": "苏易简",
    "paragraphs": [
      "神仙神仙瑶池宴。",
      "片片。",
      "碧桃零落春风晚。",
      "翠云开处，隐隐金舆挽。",
      "玉麟背冷清风远。"
    ],
    "rhythmic": "越江吟"
  },
  {
    "author": "寇准",
    "paragraphs": [
      "春早。",
      "柳丝无力，低拂清门道。",
      "暖日笼啼鸟。",
      "初坼桃花小。",
      "遥望碧天净如扫。",
      "曳一缕、轻烟缥缈。",
      "堪惜流年谢芳草。",
      "任玉壶倾倒。"
    ],
    "rhythmic": "甘草子"
  },
  {
    "author": "寇准",
    "paragraphs": [
      "春色将阑，莺声渐老。",
      "红英落尽青梅小。",
      "画堂人静雨濛濛，屏山半掩馀香袅。",
      "密约沈沈，离情杳杳。",
      "菱花尘满慵将照。",
      "倚楼无语欲销魂，长空黯淡连芳草。"
    ],
    "rhythmic": "踏莎行"
  },
  {
    "author": "寇准",
    "paragraphs": [
      "塞草烟光阔。",
      "渭水波声咽。",
      "春朝雨霁轻尘歇。",
      "征鞍发。",
      "指青青杨柳，又是轻攀折。",
      "动黯然、知有后会甚时节。",
      "更尽一杯酒，歌一阕。",
      "叹人生，最难欢聚易离别。",
      "且莫辞沉醉，听取阳关彻。",
      "念故人、千里自此共明月。"
    ],
    "rhythmic": "阳关引"
  },
  {
    "author": "寇准",
    "paragraphs": [
      "水陌轻寒，社公雨足东风慢。",
      "定巢新燕。",
      "湿雨穿花转。",
      "象尺熏炉，拂晓停针线。",
      "愁蛾浅。",
      "飞红零乱。",
      "侧卧珠帘卷。"
    ],
    "rhythmic": "点绛唇"
  },
  {
    "author": "寇准",
    "paragraphs": [
      "波渺渺，柳依依。",
      "孤村芳草远，斜日杏花飞。",
      "江南春尽离肠远，苹满汀洲人未归。"
    ],
    "rhythmic": "江南春・秋风清"
  },
  {
    "author": "寇准",
    "paragraphs": [
      "烟波渺渺一千里，白苹香散东风起。",
      "日暮汀洲一望时，柔情不断如春水。"
    ],
    "rhythmic": "夜度娘"
  },
  {
    "author": "钱惟演",
    "paragraphs": [
      "城上风光莺语乱。",
      "城下烟波春拍岸。",
      "绿杨芳草几时休，泪眼愁肠先已断。",
      "情怀渐变成衰晚。",
      "鸾鉴朱颜惊暗换。",
      "昔年多病厌芳尊，今日芳尊惟恐浅。"
    ],
    "rhythmic": "木兰花・玉楼春",
    "tags": ["宋词三百首"]
  },
  {
    "author": "钱惟演",
    "paragraphs": [
      "锦箨参差朱槛曲。",
      "露濯文犀和粉绿。",
      "未容浓翠伴桃红，已许纤枝留凤宿。",
      "嫩似春荑明似玉。",
      "一寸芳心谁管束。",
      "劝君速吃莫踟蹰，看被南风吹作竹。"
    ],
    "rhythmic": "玉楼春"
  },
  {
    "author": "陈尧佐",
    "paragraphs": [
      "二社良辰，千家庭院。",
      "翩翩又见新来燕。",
      "凤凰巢稳许为邻，潇湘烟暝来何晚。",
      "乱入红楼，低飞绿岸。",
      "画梁时拂歌尘散。",
      "为谁归去为谁来，主人恩重珠帘卷。"
    ],
    "rhythmic": "踏莎行"
  },
  {
    "author": "潘阆",
    "paragraphs": [
      "长忆钱塘，不是人寰是天上。",
      "万家掩映翠微间。",
      "处处水潺潺。",
      "异花四季当窗放。",
      "出入分明在屏障。",
      "别来隋柳几经秋。",
      "何日得重游。"
    ],
    "rhythmic": "酒泉子"
  },
  {
    "author": "潘阆",
    "paragraphs": [
      "长忆钱塘，临水傍山三百寺。",
      "僧房携杖遍曾游。",
      "闲话觉忘忧。",
      "栴檀楼阁云霞畔。",
      "钟梵清宵彻天汉。",
      "别来遥礼祗焚香。",
      "便恐是西方。"
    ],
    "rhythmic": "酒泉子"
  },
  {
    "author": "潘阆",
    "paragraphs": [
      "长忆西湖，湖上春来无限景。",
      "吴姬个个是神仙。",
      "兢泛木兰船。",
      "楼台簇簇疑蓬岛。",
      "野人祗合其中老。",
      "别来已是二十年。",
      "东望眼将穿。"
    ],
    "rhythmic": "酒泉子",
    "tags": ["西湖"]
  },
  {
    "author": "潘阆",
    "paragraphs": [
      "长忆西湖，尽日凭阑楼上望。",
      "三三两两钓鱼舟。",
      "岛屿正清秋。",
      "笛声依约芦花里。",
      "白鸟成行忽惊起。",
      "别来闲整钓鱼竿。",
      "思入水云寒。"
    ],
    "rhythmic": "酒泉子",
    "tags": ["西湖"]
  },
  {
    "author": "潘阆",
    "paragraphs": [
      "长忆孤山，山在湖心如黛簇。",
      "僧房四面向湖开。",
      "轻棹去还来。",
      "芰荷香喷连云阁。",
      "阁上清声檐下铎。",
      "别来尘土污人衣。",
      "空役梦魂飞。"
    ],
    "rhythmic": "酒泉子"
  },
  {
    "author": "潘阆",
    "paragraphs": [
      "长忆西山，灵隐寺前三竺后。",
      "冷泉亭上旧曾游。",
      "三伏似清秋。",
      "白猿时见攀高树。",
      "长啸一声何处去。",
      "别来几向画阑看。",
      "终是欠峰峦。"
    ],
    "rhythmic": "酒泉子"
  },
  {
    "author": "潘阆",
    "paragraphs": [
      "长忆高峰，峰上塔高尘世外。",
      "昔年独上最高层。",
      "月出见觚稜。",
      "举头咫尺疑天汉。",
      "星斗分明在身畔。",
      "别来无翼可飞腾。",
      "何日得重登。"
    ],
    "rhythmic": "酒泉子"
  },
  {
    "author": "潘阆",
    "paragraphs": [
      "长忆吴山，山上森森吴相庙。",
      "庙前江水怒为涛。",
      "千古恨犹高。",
      "寒鸦日暮鸣还聚。",
      "时有阴云笼殿宇。",
      "别来有负谒灵祠。",
      "遥奠酒盈卮。"
    ],
    "rhythmic": "酒泉子"
  },
  {
    "author": "潘阆",
    "paragraphs": [
      "长忆龙山，日月宫中谁得到。",
      "宫中旦暮听潮声。",
      "台殿竹风清。",
      "门前岁岁生灵草。",
      "人采食之多不老。",
      "别来已白数茎头。",
      "早晚却重游。"
    ],
    "rhythmic": "酒泉子"
  },
  {
    "author": "潘阆",
    "paragraphs": [
      "长忆观潮，满郭人争江上望。",
      "来疑沧海尽成空。",
      "万面鼓声中。",
      "弄涛儿向涛头立。",
      "手把红旗旗不湿。",
      "别来几向梦中看。",
      "梦觉尚心寒。"
    ],
    "rhythmic": "酒泉子",
    "tags": ["钱塘江"]
  },
  {
    "author": "潘阆",
    "paragraphs": ["出砒霜，价钱可。", "赢得拨灰兼弄火。", "畅杀我。"],
    "rhythmic": "扫市舞"
  },
  {
    "author": "丁谓",
    "paragraphs": [
      "十二层楼春色早。",
      "三殿笙歌，九陌风光好。",
      "堤柳岸花连复道。",
      "玉梯相对开蓬岛。",
      "莺啭乔林鱼在藻。",
      "太液微波，绿斗王孙草。",
      "南阙万人瞻羽葆。",
      "后天祝圣天难老。"
    ],
    "rhythmic": "凤栖梧・蝶恋花"
  },
  {
    "author": "丁谓",
    "paragraphs": [
      "朱阙玉城通阆苑。",
      "月桂星榆，春色无深浅。",
      "潇瑟篌笙仙客宴。",
      "蟠桃花满蓬莱殿。",
      "九色明霞裁羽扇。",
      "云雾为车，鸾鹤骖雕辇。",
      "路指瑶池归去晚。",
      "壶中日月如天远。"
    ],
    "rhythmic": "凤栖梧・蝶恋花"
  },
  {
    "author": "林逋",
    "paragraphs": [
      "吴山青。",
      "越山青。",
      "两岸青山相对迎。",
      "争忍有离情。",
      "君泪盈。",
      "妾泪盈。",
      "罗带同心结未成。",
      "江边潮已平。"
    ],
    "rhythmic": "相思令・相思儿令"
  },
  {
    "author": "林逋",
    "paragraphs": [
      "金谷年年，乱生春色谁为主。",
      "馀花落处。",
      "满地和烟雨。",
      "又是离歌，一阕长亭暮。",
      "王孙去。",
      "萋萋无数。",
      "南北东西路。"
    ],
    "rhythmic": "点绛唇"
  },
  {
    "author": "林逋",
    "paragraphs": [
      "冰清霜洁。",
      "昨夜梅花发。",
      "甚处玉龙三弄，声摇动、枝头月。",
      "梦绝。",
      "金兽爇。",
      "晓寒兰烬灭。",
      "要卷珠帘清赏，且莫扫、阶前雪。"
    ],
    "rhythmic": "霜天晓角"
  },
  {
    "author": "林逋",
    "paragraphs": [
      "众芳摇落独鲜妍。",
      "占尽风情向小园。",
      "疏影横斜水清浅，暗香浮动月黄昏。",
      "寒禽欲下先偷眼，粉蝶如知合断魂。",
      "幸有微吟可相狎，不须檀板共金尊。"
    ],
    "rhythmic": "瑞鹧鸪"
  },
  {
    "author": "杨亿",
    "paragraphs": [
      "江南节物，水昏云淡，飞雪满前村。",
      "千寻翠岭，一枝芳艳，迢递寄归人。",
      "寿阳妆罢，冰姿玉态，的的写天真。",
      "等闲风雨又纷纷。",
      "更忍向、笛中闻。"
    ],
    "rhythmic": "少年游"
  },
  {
    "author": "陈亚",
    "paragraphs": [
      "朝庭数擢贤，旋占凌霄路。",
      "自是郁陶人，险难无移处。",
      "也知没药疗饥寒，食薄何相误。",
      "大幅纸连粘，甘草归田赋。"
    ],
    "rhythmic": "生查子"
  },
  {
    "author": "陈亚",
    "paragraphs": [
      "相思意已深，白纸书难足。",
      "字字苦参商，故要槟郎读。",
      "分明记得约当归，远至樱桃熟。",
      "何事菊花时，犹未回乡曲。"
    ],
    "rhythmic": "生查子"
  },
  {
    "author": "陈亚",
    "paragraphs": [
      "小院雨馀凉，石竹风生砌。",
      "罢扇尽从容，半下纱厨睡。",
      "起来闲坐北亭中，滴尽真珠泪。",
      "为念婿辛勤，去折蟾宫桂。"
    ],
    "rhythmic": "生查子"
  },
  {
    "author": "陈亚",
    "paragraphs": [
      "浪荡去未来，踯躅花频换。",
      "可惜石榴裙，兰麝香销半。",
      "琵琶闲抱理相思，必拨朱弦断。",
      "拟续断朱弦，待这冤家看。"
    ],
    "rhythmic": "生查子"
  },
  {
    "author": "夏竦",
    "paragraphs": [
      "霞散绮，月沈钩。",
      "帘卷未央楼。",
      "夜凉河汉截天流。",
      "宫阙锁清秋。",
      "瑶阶曙。",
      "金盘露。",
      "凤髓香和烟雾。",
      "三千珠翠拥宸游。",
      "水殿按《凉州》。"
    ],
    "rhythmic": "喜迁莺"
  },
  {
    "author": "夏竦",
    "paragraphs": [
      "镇日无心扫黛眉。",
      "临行愁见理征衣。",
      "尊前只恐伤郎意，阁泪汪汪不敢垂。",
      "停宝马，捧瑶卮。",
      "相斟相劝忍分离。",
      "不如饮待奴先醉，图得不知郎去时。"
    ],
    "rhythmic": "鹧鸪天"
  },
  {
    "author": "聂冠卿",
    "paragraphs": [
      "想人生，美景良辰堪惜。",
      "问其间、赏心乐事，就中难是并得。",
      "况东城、凤台沙苑，泛晴波、浅照金碧。",
      "露洗华桐，烟霏丝柳，绿阴摇曳，荡春一色。",
      "画堂迥、玉簪琼佩，高会尽词客。",
      "清欢久、重然绛蜡，别就瑶席。",
      "有翩若轻鸿体态，暮为行雨标格。",
      "逞朱唇、缓歌妖丽，似听流莺乱花隔。",
      "慢舞萦回，娇鬟低亸，腰肢纤细困无力。",
      "忍分散、彩云归后，何处更寻觅。",
      "休辞醉，明月好花，莫谩轻掷。"
    ],
    "rhythmic": "多丽"
  },
  {
    "author": "李遵",
    "paragraphs": [
      "黄菊一丛临砌。",
      "颗颗露珠装缀。",
      "独教冷落向秋天，恨东君不曾留意。",
      "雕阑新雨霁。",
      "绿藓上，乱铺金蕊。",
      "此花开后更无花，愿爱惜、莫同桃李。"
    ],
    "rhythmic": "望汉月・忆汉月"
  },
  {
    "author": "李遵",
    "paragraphs": [
      "帝城五夜宴游歇。",
      "残灯外、看残月。",
      "都人犹在醉乡中，听更漏初彻。",
      "行乐已成闲话说。",
      "如春梦、觉时节。",
      "大家同约探春行，问甚花先发。"
    ],
    "rhythmic": "滴滴金"
  },
  {
    "author": "范仲淹",
    "paragraphs": [
      "碧云天，黄叶地。",
      "秋色连波，波上寒烟翠。",
      "山映斜阳天接水。",
      "芳草无情，更在斜阳外。",
      "黯乡魂，追旅思。",
      "夜夜除非，好梦留人睡。",
      "明月楼高休独倚。",
      "酒入愁肠，化作相思泪。"
    ],
    "rhythmic": "苏幕遮",
    "tags": ["宋词三百首"]
  },
  {
    "author": "范仲淹",
    "paragraphs": [
      "塞下秋来风景异。",
      "衡阳雁去无留意。",
      "四面边声连角起。",
      "千嶂里。",
      "长烟落日孤城闭。",
      "浊酒一杯家万里。",
      "燕然未勒归无计。",
      "羌管悠悠霜满地。",
      "人不寐。",
      "将军白发征夫泪。"
    ],
    "rhythmic": "渔家傲"
  },
  {
    "author": "范仲淹",
    "paragraphs": [
      "纷纷堕叶飘香砌。",
      "夜寂静、寒声碎。",
      "真珠帘卷玉楼空，天淡银河垂地。",
      "年年今夜，月华如练，长是人千里。",
      "愁肠已断无由醉。",
      "酒未到、先成泪。",
      "残灯明灭枕头欹。",
      "谙尽孤眠滋味。",
      "都来此事，眉间心上，无计相回避。"
    ],
    "rhythmic": "御街行",
    "tags": ["宋词三百首"]
  },
  {
    "author": "范仲淹",
    "paragraphs": [
      "昨夜因看蜀志。",
      "笑曹操、孙权、刘备。",
      "用尽机关，徒劳心力，只得三分天地。",
      "屈指细寻思，争如共、刘伶一醉。",
      "人世都无百岁。",
      "少痴呆、老成尩悴。",
      "只有中间，些子少年，忍把浮名牵系。",
      "一品与千金，问白发、如何回避。"
    ],
    "rhythmic": "剔银灯"
  },
  {
    "author": "范仲淹",
    "paragraphs": [
      "罗绮满城春欲暮。",
      "百花洲上寻芳去。",
      "浦映□花花映浦。",
      "无尽处。",
      "恍然身入桃源路。",
      "莫怪山翁聊逸豫。",
      "功名得丧归时数。",
      "莺解新声蝶解舞。",
      "天赋与。",
      "争教我辈无欢绪。"
    ],
    "rhythmic": "定风波"
  },
  {
    "author": "沈邈",
    "paragraphs": [
      "一夜隋河风劲。",
      "霜湿水天如镜。",
      "古柳堤长，寒烟不起，波上月无流影。",
      "那堪频听。",
      "疏星外、离鸿相应。",
      "须信道、情多是病。",
      "酒未到、愁肠还醒。",
      "数叠兰衾，馀香未减，甚时枕鸳重并。",
      "教伊须更。",
      "将盟誓、后约言定。"
    ],
    "rhythmic": "剔银灯"
  },
  {
    "author": "沈邈",
    "paragraphs": [
      "江上秋高霜早。",
      "云静月华如扫。",
      "候雁初飞，啼螀正苦，又是黄花衰草。",
      "等闲临照。",
      "潘郎鬓、星星易老。",
      "那堪更、酒醒孤棹。",
      "望千里、长安西笑。",
      "臂上妆痕，胸前泪粉，暗惹离愁多少。",
      "此情谁表。",
      "除非是、重相见了。"
    ],
    "rhythmic": "剔银灯"
  },
  {
    "author": "杨适1",
    "paragraphs": [
      "南山明。",
      "北山明。",
      "中有长亭号丈亭。",
      "沙边供送迎。",
      "东江清。",
      "西江清。",
      "海上潮来两岸平。",
      "行人分棹行。"
    ],
    "rhythmic": "长相思"
  },
  {
    "author": "柳永",
    "paragraphs": [
      "园林晴昼春谁主。",
      "暖律潜催，幽谷暄和，黄鹂翩翩，乍迁芳树。",
      "观露湿缕金衣，叶映如簧语。",
      "晓来枝上绵蛮，似把芳心、深意低诉。",
      "无据。",
      "乍出暖烟来，又趁游蜂去。",
      "恣狂踪迹，两两相呼，终朝雾吟风舞。",
      "当上苑柳秾时，别馆花深处。",
      "此际海燕偏饶，都把韶光与。"
    ],
    "rhythmic": "黄莺儿"
  },
  {
    "author": "柳永",
    "paragraphs": [
      "飞琼伴侣，偶别珠宫，未返神仙行缀。",
      "取次梳妆，寻常言语，有得几多姝丽。",
      "拟把名花比。",
      "恐旁人笑我，谈何容易。",
      "细思算、奇葩艳卉，惟是深红浅白而已。",
      "争如这多情，占得人间，千娇百媚。",
      "须信画堂绣阁，皓月清风，忍把光阴轻弃。",
      "自古及今、佳人才子，少得当年双美。",
      "且恁相偎依。",
      "未消得、怜我多才多艺。",
      "愿妳妳、兰心蕙性，枕前言下，表余深意。",
      "为盟誓。",
      "今生断不孤鸳被。"
    ],
    "rhythmic": "玉女摇仙佩"
  },
  {
    "author": "柳永",
    "paragraphs": [
      "景萧索，危楼独立面晴空。",
      "动悲秋情绪，当时宋玉应同。",
      "渔市孤烟袅寒碧，水村残叶舞愁红。",
      "楚天阔，浪浸斜阳，千里溶溶。",
      "临风。",
      "想佳丽，别后愁颜，镇敛眉峰。",
      "可惜当年，顿乖雨迹云踪。",
      "雅态妍姿正欢洽，落花流水忽西东。",
      "无憀恨、相思意，尽分付征鸿。"
    ],
    "rhythmic": "雪梅香"
  },
  {
    "author": "柳永",
    "paragraphs": [
      "夜雨滴空阶，孤馆梦回，情绪萧索。",
      "一片闲愁，想丹青难貌。",
      "秋渐老、蛩声正苦，夜将阑、灯花旋落。",
      "最无端处，总把良宵，祗恁孤眠却。",
      "佳人应怪我，别后寡信轻诺。",
      "记得当初，翦香云为约。",
      "甚时向、幽闺深处，按新词、流霞共酌。",
      "再同欢笑，肯把金玉珠珍博。"
    ],
    "rhythmic": "尾犯"
  },
  {
    "author": "柳永",
    "paragraphs": [
      "海霞红，山烟翠。",
      "故都风景繁华地。",
      "谯门画戟，下临万井，金碧楼台相倚。",
      "芰荷浦溆，杨柳汀洲，映虹桥倒影，兰舟飞棹，游人聚散，一片湖光里。",
      "汉元侯，自从破虏征蛮，峻陟枢庭贵。",
      "筹帷厌久，盛年昼锦，归来吾乡我里。",
      "铃斋少讼，宴馆多欢，未周星，便恐皇家，图任勋贤，又作登庸计。"
    ],
    "rhythmic": "早梅芳・喜迁莺"
  },
  {
    "author": "柳永",
    "paragraphs": [
      "飒飒霜飘鸳瓦，翠幕轻寒微透，长门深锁悄悄，满庭秋色将晚。",
      "眼看菊蕊，重阳泪落如珠，长是淹残粉面。",
      "鸾辂音尘远。",
      "无险幽恨，寄情空殢纨扇。",
      "应是帝王，当初怪妾辞辇。",
      "陡顿今来，宫中第一妖娆，却道昭阳飞燕。"
    ],
    "rhythmic": "斗百花"
  },
  {
    "author": "柳永",
    "paragraphs": [
      "煦色韶光明媚。",
      "轻霭低笼芳树。",
      "池塘浅蘸烟芜，帘幕闲垂风絮。",
      "春困厌厌，抛掷斗草工夫，冷落踏青心绪。",
      "终日卮朱户。",
      "远恨绵绵，淑景迟迟难度。",
      "年少傅粉，依前醉眠何处。",
      "深院无人，黄昏乍拆秋千，空锁满庭花雨。"
    ],
    "rhythmic": "斗百花"
  },
  {
    "author": "柳永",
    "paragraphs": [
      "满搦宫腰纤细。",
      "年纪方当笄岁。",
      "刚被风流沾惹，与合垂杨双髻。",
      "初学严妆，如描似削身材，怯雨羞云情意。",
      "举措多娇媚。",
      "争奈心性，未会先怜佳婿。",
      "长是夜深，不肯便入鸳被。",
      "与解罗裳，盈盈背立银釭，却道你但先睡。"
    ],
    "rhythmic": "斗百花"
  },
  {
    "author": "柳永",
    "paragraphs": [
      "秋暮。",
      "乱洒衰荷，颗颗真珠雨。",
      "雨过月华生，冷彻鸳鸯浦。",
      "池长凭阑愁无侣。",
      "奈此个、单栖情绪。",
      "却傍金笼共鹦鹉。",
      "念粉郎言语。"
    ],
    "rhythmic": "甘草子"
  },
  {
    "author": "柳永",
    "paragraphs": [
      "秋尽。",
      "叶翦红绡，砌菊遗金粉。",
      "雁字一行来，还有边庭信。",
      "飘散露华清风紧。",
      "动翠幕、晓寒犹嫩。",
      "中酒残妆慵整顿。",
      "聚两眉离恨。"
    ],
    "rhythmic": "甘草子"
  },
  {
    "author": "柳永",
    "paragraphs": [
      "过韶阳。",
      "璇枢电绕，华渚虹流，运应千载会昌。",
      "罄寰宇、荐殊祥。",
      "吾皇。",
      "诞弥月，瑶图缵庆，玉叶腾芳。",
      "并景贶、三灵眷祐，挺英哲、掩前王。",
      "迂年年、嘉节清和，颁率土称觞。",
      "无间要荒华夏，尽万里、走梯航。",
      "彤庭舜张大乐，禹会群方。",
      "鹓行。",
      "望上国，山呼鳌抃，遥爇炉香。",
      "竟就日、瞻云献寿，指南山、等无疆。",
      "愿巍巍、宝历鸿基，齐天地遥长。"
    ],
    "rhythmic": "送征衣"
  },
  {
    "author": "柳永",
    "paragraphs": [
      "洞房记得初相遇。",
      "便只合、长相聚。",
      "何期小会幽欢，变作离情别绪。",
      "况值阑珊春色暮。",
      "对满目、乱花狂絮。",
      "直恐好风光，尽随伊归去。",
      "一场寂寞凭谁诉。",
      "算前言、总轻负。",
      "早知恁地难拼，悔不当时留住。",
      "其奈风流端正外，更别有、系人心处。",
      "一日不思量，也攒眉千度。"
    ],
    "rhythmic": "昼夜乐"
  },
  {
    "author": "柳永",
    "paragraphs": [
      "秀香家住桃花径。",
      "算神仙、才堪并。",
      "层波细翦明眸，腻玉圆搓素颈。",
      "爱把歌喉当筵逞。",
      "遏天边，乱云愁凝。",
      "言语似娇莺，一声声堪听。",
      "洞房饮散帘帏静。",
      "拥香衾、欢心称。",
      "金炉麝袅青烟，凤帐烛摇红影。",
      "无限狂心乘酒兴。",
      "这欢娱、渐入嘉景。",
      "犹自怨邻鸡，道秋宵不永。"
    ],
    "rhythmic": "昼夜乐"
  },
  {
    "author": "柳永",
    "paragraphs": [
      "英英妙舞腰肢软。",
      "章台柳、昭阳燕。",
      "锦衣冠盖，绮堂筵会，是处千金争选。",
      "顾香砌、丝管初调，倚轻风、佩环微颤。",
      "乍入霓裳促遍。",
      "逞盈盈、渐催檀板。",
      "慢垂霞袖，急趋莲步，进退奇容千变。",
      "算何止、倾国倾城，暂回眸、万人肠断。"
    ],
    "rhythmic": "柳腰轻"
  },
  {
    "author": "柳永",
    "paragraphs": [
      "凤额绣帘高卷，兽环朱户频摇。",
      "两竿红日上花梢。",
      "春睡厌厌难觉。",
      "好梦狂随飞絮，闲愁浓胜香醪。",
      "不成雨暮与云朝。",
      "又是韶光过了。"
    ],
    "rhythmic": "西江月"
  },
  {
    "author": "柳永",
    "paragraphs": [
      "禁漏花深，绣工日永，蕙风布暖。",
      "变韶景、都门十二，元宵三五，银蟾光满。",
      "连云复道凌飞观。",
      "耸皇居丽，嘉气瑞烟葱蒨。",
      "翠华宵幸，是处层城阆苑。",
      "龙凤烛、交光星汉。",
      "对咫尺鳌山开羽扇。",
      "会乐府两籍神仙，梨园四部弦管。",
      "向晓色、都人未散。",
      "盈万井、山呼鳌抃。",
      "愿岁岁，天仗里、长瞻凤辇。"
    ],
    "rhythmic": "倾杯乐"
  },
  {
    "author": "柳永",
    "paragraphs": [
      "花发西园，草薰南陌，韶光明媚，乍晴轻暖清明后。",
      "水嬉舟动，禊饮筵开，银塘似染，金堤如绣。",
      "是处王孙，几多游妓，往往携纤手。",
      "遣离人、对嘉景，触目伤怀，尽成感旧。",
      "别久。",
      "帝城当日，兰堂夜烛，百万呼卢，画阁春风，十千沽酒。",
      "未省、宴处能忘管弦，醉里不寻花柳。",
      "岂知秦楼，玉箫声断，前事难重偶。",
      "空遗恨，望仙乡，一饷消凝，泪沾襟袖。"
    ],
    "rhythmic": "笛家弄・笛家"
  },
  {
    "author": "柳永",
    "paragraphs": [
      "皓月初圆，暮云飘散，分明夜色如晴昼。",
      "渐消尽、醺醺残酒。",
      "危阁迥、凉生襟袖。",
      "追旧事、一饷凭阑久。",
      "如何媚容艳态，抵死孤欢偶。",
      "朝思暮想，自家空恁添清瘦。",
      "算到头、谁与伸剖。",
      "向道我别来，为伊牵系，度岁经年，偷眼觑、也不忍觑花柳。",
      "可惜恁、好景良宵，未曾略展双眉暂开口。",
      "问甚时与你，深怜痛惜还依旧。"
    ],
    "rhythmic": "倾杯乐"
  },
  {
    "author": "柳永",
    "paragraphs": [
      "嶰管变青律，帝里阳和新布。",
      "晴景回轻煦。",
      "庆嘉节、当三五。",
      "列华灯、千门万户。",
      "遍九陌、罗绮香风微度。",
      "十里然绛树。",
      "鳌山耸、喧天潇鼓。",
      "渐天如水，素月当午。",
      "香径里、绝缨掷果无数。",
      "更阑烛影花阴下，少年人、往往奇遇。",
      "太平时、朝野多欢民康阜。",
      "随分良聚。",
      "堪对此景，争忍独醒归去。"
    ],
    "rhythmic": "迎新春"
  },
  {
    "author": "柳永",
    "paragraphs": [
      "陇首云飞，江边日晚，烟波满目凭阑久。",
      "立望关河萧索，千里清秋。",
      "忍凝眸。",
      "杳杳神京，盈盈仙子，别来锦字终难偶。",
      "断雁无凭，冉冉飞下汀洲。",
      "思悠悠。",
      "暗想当初，有多少、幽欢佳会，岂知聚散难期，翻成雨恨云愁。",
      "阻追游。",
      "每登山临水，惹起平生心事，一场消黯，永日无言，却下层楼。"
    ],
    "rhythmic": "曲玉管",
    "tags": ["宋词三百首"]
  },
  {
    "author": "柳永",
    "paragraphs": [
      "花隔铜壶，露晞金掌，都门十二清晓。",
      "帝里风光烂漫，偏爱春杪。",
      "烟轻昼永，引莺啭上林，鱼游灵沼。",
      "巷陌乍晴，香尘染惹，垂杨芳草。",
      "因念秦楼彩凤，楚观朝云，往惜曾迷歌笑。",
      "别来岁久，偶忆欢盟重到。",
      "人面桃花，未知何处，但掩朱扉悄悄。",
      "尽日伫立无言，赢得凄凉怀抱。"
    ],
    "rhythmic": "满朝欢"
  },
  {
    "author": "柳永",
    "paragraphs": [
      "夜来匆匆饮散，敧枕背灯睡。",
      "酒力全轻，醉魂易醒，风揭帘栊，梦断披衣重起。",
      "悄无寐。",
      "追悔当初，绣阁话别太容易。",
      "日许时、犹阻归计。",
      "甚况味。",
      "旅馆虚度残岁。",
      "想娇媚。",
      "那里独守鸳帏静，永漏迢迢，也应暗同此意。"
    ],
    "rhythmic": "梦还京"
  },
  {
    "author": "柳永",
    "paragraphs": [
      "有美瑶卿能染翰。",
      "千里寄、小诗长简。",
      "想初襞苔笺，旋挥翠管红窗畔。",
      "渐玉箸、银钩满。",
      "锦囊收，犀轴卷。",
      "常珍重、小斋吟玩。",
      "更宝若珠玑，置之怀袖时时看。",
      "似频见、千娇面。"
    ],
    "rhythmic": "凤衔杯"
  },
  {
    "author": "柳永",
    "paragraphs": [
      "追悔当初孤深愿。",
      "经年价、两成幽怨。",
      "任越水吴山，似屏如障堪游玩。",
      "奈独自、慵抬眼。",
      "赏烟花，听弦管。",
      "图欢笑、转加肠断。",
      "更时展丹青，强拈书信频频看。",
      "又争似、亲相见。"
    ],
    "rhythmic": "凤衔杯"
  },
  {
    "author": "柳永",
    "paragraphs": [
      "闲窗漏永，月冷霜华堕。",
      "悄悄下帘幕，残灯火。",
      "再三追往事，离魂乱、愁肠锁。",
      "无语沉吟坐。",
      "好天好景，未省展眉则个。",
      "从前早是多成破。",
      "何况经岁月，相抛亸。",
      "假使重相见，还得似、旧时麽。",
      "悔恨无计那。",
      "迢迢良夜，自家只恁摧挫。"
    ],
    "rhythmic": "鹤冲天"
  },
  {
    "author": "柳永",
    "paragraphs": [
      "雅致装庭宇。",
      "黄花开淡泞。",
      "细香明艳尽天与。",
      "助秀色堪餐，向晓自有真珠露。",
      "刚被金钱妒。",
      "拟买断秋天，容易独步。",
      "粉蝶无情蜂已去。",
      "要上金尊，惟有诗人曾许。",
      "待宴赏重阳，恁时尽把芳心吐。",
      "陶令轻回顾。",
      "免憔悴东篱，冷烟寒雨。"
    ],
    "rhythmic": "受恩深"
  },
  {
    "author": "柳永",
    "paragraphs": [
      "屈指劳生百岁期。",
      "荣瘁相随。",
      "利牵名惹逡巡过，奈两轮、玉走金飞。",
      "红颜成白发，极品何为。",
      "尘事常多雅会稀。",
      "忍不开眉。",
      "画堂歌管深深处，难忘酒盏花枝。",
      "醉乡风景好，携手同归。"
    ],
    "rhythmic": "看花回"
  },
  {
    "author": "柳永",
    "paragraphs": [
      "玉墄金阶舞舜干。",
      "朝野多欢。",
      "九衢三市风光丽，正万家、急管繁弦。",
      "凤楼临绮陌，嘉气非烟。",
      "雅俗熙熙物态妍。",
      "忍负芳年。",
      "笑筵歌席连昏昼，任旗亭、斗酒十千。",
      "赏心何处好，惟有尊前。"
    ],
    "rhythmic": "看花回"
  },
  {
    "author": "柳永",
    "paragraphs": [
      "东郊向晓星杓亚。",
      "报帝里、春来也。",
      "柳抬烟眼，花匀露脸，渐觉绿娇红姹。",
      "妆点层台芳榭。",
      "运神功、丹青无价。",
      "别有尧阶试罢。",
      "新郎君、成行如画。",
      "杏园风细，桃花浪暖，竞喜羽迁鳞化。",
      "遍九陌、相将游冶。",
      "骤香尘、宝鞍骄马。"
    ],
    "rhythmic": "柳初新"
  },
  {
    "author": "柳永",
    "paragraphs": [
      "嫩脸修蛾，淡匀轻扫。",
      "最爱学、宫体梳妆，偏能做、文人谈笑。",
      "绮筵前、舞燕歌云，别有轻妙。",
      "饮散玉炉烟袅。",
      "洞房悄悄。",
      "锦帐里、低语偏浓，银烛下、细看俱好。",
      "那人人，昨夜分明，许伊偕老。"
    ],
    "rhythmic": "两同心"
  },
  {
    "author": "柳永",
    "paragraphs": [
      "伫立东风，断魂南国。",
      "花光媚、春醉琼楼，蟾彩迥、夜游香陌。",
      "忆当时、酒恋花迷，役损词客。",
      "别有眼长腰搦。",
      "痛怜深惜。",
      "鸳会阻、夕雨凄飞，锦书断、暮云凝碧。",
      "想别来，好景良时，也应相忆。"
    ],
    "rhythmic": "两同心"
  },
  {
    "author": "柳永",
    "paragraphs": [
      "断云残雨。",
      "洒微凉、生轩户。",
      "动清籁、萧萧庭树。",
      "银河浓淡，华星明灭，轻云时度。",
      "莎阶寂静无睹。",
      "幽蛩切切秋吟苦。",
      "疏篁一径，流萤几点，飞来又去。",
      "对月临风，空恁无眠耿耿，暗想旧日牵情处。",
      "绮罗丛里，有人人、那回饮散，略曾谐鸳侣。",
      "因循忍便睽阻。",
      "相思不得长相聚。",
      "好天良夜，无端惹起，千愁万绪。"
    ],
    "rhythmic": "女冠子"
  },
  {
    "author": "柳永",
    "paragraphs": [
      "昭华夜醮连清曙。",
      "金殿霓旌笼瑞雾。",
      "九枝擎烛灿繁星，百和焚香抽翠缕。",
      "香罗荐地延真驭。",
      "万乘凝旒听秘语。",
      "卜年无用考灵龟，从此乾坤齐历数。"
    ],
    "rhythmic": "玉楼春"
  },
  {
    "author": "柳永",
    "paragraphs": [
      "凤楼郁郁呈嘉瑞。",
      "降圣覃恩延四裔。",
      "醮台清夜洞天严，公宴凌晨箫鼓沸。",
      "保生酒劝椒香腻。",
      "延寿带垂金缕细。",
      "几行鹓鹭望尧云，齐共南山呼万岁。"
    ],
    "rhythmic": "玉楼春"
  },
  {
    "author": "柳永",
    "paragraphs": [
      "皇都今夕知何夕。",
      "特地风光盈绮陌。",
      "金丝玉管咽春空，蜡炬兰灯烧晓色。",
      "凤楼十二神仙宅。",
      "珠履三千鹓鹭客。",
      "金吾不禁六街游，狂杀云踪并雨迹。"
    ],
    "rhythmic": "玉楼春"
  },
  {
    "author": "柳永",
    "paragraphs": [
      "星闱上笏金章贵。",
      "重委外台疏近侍。",
      "百常天阁旧通班，九岁国储新上计。",
      "太仓日富中邦最。",
      "宣室夜思前席对。",
      "归心怡悦酒肠宽，不泛千锺应不醉。"
    ],
    "rhythmic": "玉楼春"
  },
  {
    "author": "柳永",
    "paragraphs": [
      "阆风歧路连银阙。",
      "曾许金桃容易窃。",
      "乌龙未睡定惊猜，鹦鹉能言防漏泄。",
      "匆匆纵得邻香雪。",
      "窗隔残烟帘映月。",
      "别来也拟不思量，争奈馀香犹未歇。"
    ],
    "rhythmic": "玉楼春"
  },
  {
    "author": "柳永",
    "paragraphs": [
      "厌厌夜饮平阳第。",
      "添银烛、旋呼佳丽。",
      "巧笑难禁，艳歌无间声相继。",
      "准拟幕天席地。",
      "金蕉叶泛金波齐，未更阑、已尽狂醉。",
      "就中有个风流，暗向灯光底。",
      "恼遍两行珠翠。"
    ],
    "rhythmic": "金蕉叶"
  },
  {
    "author": "柳永",
    "paragraphs": [
      "玉肌琼艳新妆饰。",
      "好壮观歌席。",
      "潘妃宝钏，阿娇金屋，应也消得。",
      "属和新词多俊格。",
      "敢共我勍敌。",
      "恨少年、枉费疏狂，不早与伊相识。"
    ],
    "rhythmic": "惜春郎"
  },
  {
    "author": "柳永",
    "paragraphs": [
      "平生自负，风流才调。",
      "口儿里、道知张陈赵。",
      "唱新词，改难令，总知颠倒。",
      "解刷扮，能ㄋ嗽，表里都峭。",
      "每遇著、饮席歌筵，人人尽道。",
      "可惜许老了。",
      "阎罗大伯曾教来，道人生、但不须烦恼。",
      "遇良辰，当美景，追欢买笑。",
      "剩活取百十年，只恁厮好。",
      "若限满、鬼使来追，待倩个、掩通著到。"
    ],
    "rhythmic": "传花枝"
  },
  {
    "author": "柳永",
    "paragraphs": [
      "寒蝉凄切。",
      "对长亭晚，骤雨初歇。",
      "都门帐饮无绪，留恋处、兰舟催发。",
      "执手相看泪眼，竟无语凝噎。",
      "念去去、千里烟波，暮霭沈沈楚天阔。",
      "多情自古伤离别。",
      "更那堪、冷落清秋节。",
      "今宵酒醒何处，杨柳岸、晓风残月。",
      "此去经年，应是良辰、好景虚设。",
      "便纵有、千种风情，更与何人说。"
    ],
    "rhythmic": "雨霖铃",
    "tags": ["宋词三百首"]
  },
  {
    "author": "柳永",
    "paragraphs": [
      "伫立长堤，淡荡晚风起。",
      "骤雨歇、极目萧疏，塞柳万株，掩映箭波千里。",
      "走舟车向此，人人奔名竞利。",
      "念荡子、终日驱驱，争觉乡关转迢递。",
      "何意。",
      "绣阁轻抛，锦字难逢，等闲度岁。",
      "奈泛泛旅迹，厌厌病绪，迩来谙尽，宦游滋味。",
      "此情怀、纵写香笺，凭谁与寄。",
      "算孟光、争得知我，继日添憔悴。"
    ],
    "rhythmic": "定风波"
  },
  {
    "author": "柳永",
    "paragraphs": [
      "宠佳丽。",
      "算九衢红粉皆难比。",
      "天然嫩脸修蛾，不假施朱描翠。",
      "盈盈秋水。",
      "恣雅态、欲语先娇媚。",
      "每相逢、月夕花朝，自有怜才深意。",
      "绸缪凤枕鸳被。",
      "深深处、琼枝玉树相倚。",
      "困极欢馀，芙蓉帐暖，别是恼人情味。",
      "风流事、难逢双美。",
      "况已断、香云为盟誓。",
      "且相将、共乐平生，未肯轻分连理。"
    ],
    "rhythmic": "尉迟杯"
  },
  {
    "author": "柳永",
    "paragraphs": [
      "闲窗烛暗，孤帏夜永，敧枕难成寐。",
      "细屈指寻思，旧事前欢，都来未尽，平生深意。",
      "到得如今，万般追悔。",
      "空只添憔悴。",
      "对好景良辰，皱著眉儿，成甚滋味。",
      "红茵翠被。",
      "当时事、一一堪垂泪。",
      "怎生得依前，似恁偎香倚暖，抱著日高犹睡。",
      "算得伊家，也应随分，烦恼心儿里。",
      "又争似从前，淡淡相看，免恁牵系。"
    ],
    "rhythmic": "慢卷绸"
  },
  {
    "author": "柳永",
    "paragraphs": [
      "雅欢幽会，良辰可惜虚抛掷。",
      "每追念、狂踪旧迹。",
      "长祗恁、愁闷朝夕。",
      "凭谁去、花衢觅。",
      "细说此中端的。",
      "道向我、转觉厌厌，役梦劳魂苦相忆。",
      "须知最有，风前月下，心事始终难得。",
      "但愿我、虫虫心下，把人看待，长是初相识。",
      "况渐逢春色。",
      "便是有、举场消息。",
      "待这回、好好怜伊，更不轻离拆。"
    ],
    "rhythmic": "征部乐"
  },
  {
    "author": "柳永",
    "paragraphs": [
      "暮景萧萧雨霁。",
      "云淡天高风细。",
      "正月华如水。",
      "金波银汉，潋滟无际。",
      "冷浸书帷梦断，却披衣重起。",
      "临轩砌。",
      "素光遥指。",
      "因念翠蛾，杳隔音尘何处，相望同千里。",
      "尽凝睇。",
      "厌厌无寐。",
      "渐晓雕阑独倚。"
    ],
    "rhythmic": "佳人醉"
  },
  {
    "author": "柳永",
    "paragraphs": [
      "才过笄年，初绾云鬟，便学歌舞。",
      "席上尊前，王孙随分相许。",
      "算等闲、酬一笑，便千金慵觑。",
      "常祗恐、容易蕣华偷换，光阴虚度。",
      "已受君恩顾。",
      "好与花为主。",
      "万里丹霄，何妨携手同归去。",
      "永弃却、烟花伴侣。",
      "免教人见妾，朝云暮雨。"
    ],
    "rhythmic": "迷仙引"
  },
  {
    "author": "柳永",
    "paragraphs": [
      "燔柴烟断星河曙。",
      "宝辇回天步。",
      "端门羽卫簇雕阑，六乐舜韶先举。",
      "鹤书飞下，鸡竿高耸，恩霈均寰寓。",
      "赤霜袍烂飘香雾。",
      "喜色成春煦。",
      "九仪三事仰天颜，八彩旋生眉宇。",
      "椿龄无尽，萝图有庆，常作乾坤主。"
    ],
    "rhythmic": "御街行"
  },
  {
    "author": "柳永",
    "paragraphs": [
      "前时小饮春庭院。",
      "悔放笙歌散。",
      "归来中夜酒醺醺，惹起旧愁无限。",
      "虽看坠楼换马，争奈不是鸳鸯伴。",
      "朦胧暗想如花面。",
      "欲梦还惊断。",
      "和衣拥被不成眠，一枕万回千转。",
      "惟有画梁，新来双燕，彻曙闻长叹。"
    ],
    "rhythmic": "御街行"
  },
  {
    "author": "柳永",
    "paragraphs": [
      "别岸扁舟三两只。",
      "葭苇萧萧风淅淅。",
      "沙汀宿雁破烟飞，溪桥残月和霜白。",
      "渐渐分曙色。",
      "路遥山远多行役。",
      "往来人，只轮双桨，尽是利名客。",
      "一望乡关烟水隔。",
      "转觉归心生羽翼。",
      "愁云恨雨两牵萦，新春残腊相催逼。",
      "岁华都瞬息。",
      "浪萍风梗诚何益。",
      "归去来，玉楼深处，有个人相忆。"
    ],
    "rhythmic": "归朝欢"
  },
  {
    "author": "柳永",
    "paragraphs": [
      "月华收，云淡霜天曙。",
      "西征客、此时情苦。",
      "翠娥执手送临歧，轧轧开朱户。",
      "千娇面、盈盈伫立，无言有泪，断肠争忍回顾。",
      "一叶兰舟，便恁急桨凌波去。",
      "贪行色、岂知离绪。",
      "万般方寸，但饮恨，脉脉同谁语。",
      "更回首、重城不见，寒江天外，隐隐两三烟树。"
    ],
    "rhythmic": "采莲令",
    "tags": ["宋词三百首"]
  },
  {
    "author": "柳永",
    "paragraphs": [
      "当初聚散。",
      "便唤作、无由再逢伊面。",
      "近日来、不期而会重欢宴。",
      "向尊前、闲暇里，敛著眉儿长叹。",
      "惹起旧愁无限。",
      "盈盈泪眼。",
      "漫向我耳边，作万般幽怨。",
      "奈你自家心下，有事难见。",
      "待信真个，恁别无萦绊。",
      "不免收心，共伊长远。"
    ],
    "rhythmic": "秋夜月・相见欢"
  },
  {
    "author": "柳永",
    "paragraphs": [
      "六六真游洞，三三物外天。",
      "九班麟稳破非烟。",
      "何处按云轩。",
      "昨夜麻姑陪宴。",
      "又话蓬莱清浅。",
      "几回山脚弄云涛。",
      "仿佛见金鳌。"
    ],
    "rhythmic": "巫山一段云"
  },
  {
    "author": "柳永",
    "paragraphs": [
      "琪树罗三殿，金龙抱九关。",
      "上清真籍总群仙。",
      "朝拜五云间。",
      "昨夜紫微诏下。",
      "急唤天书使者。",
      "令赍瑶检降彤霞。",
      "重到汉皇家。"
    ],
    "rhythmic": "巫山一段云"
  },
  {
    "author": "柳永",
    "paragraphs": [
      "清旦朝金母，斜阳醉玉龟。",
      "天风摇曳六铢衣。",
      "鹤背觉孤危。",
      "贪看海蟾狂戏。",
      "不道九关齐闭。",
      "相将何处寄良宵。",
      "还去访三茅。"
    ],
    "rhythmic": "巫山一段云"
  },
  {
    "author": "柳永",
    "paragraphs": [
      "阆苑年华永，嬉游别是情。",
      "人间三度见河清。",
      "一番碧桃成。",
      "金母忍将轻摘。",
      "留宴鳌峰真客。",
      "红狵闲卧吠斜阳。",
      "方朔敢偷尝。"
    ],
    "rhythmic": "巫山一段云"
  },
  {
    "author": "柳永",
    "paragraphs": [
      "萧氏贤夫妇，茅家好弟兄。",
      "羽轮飙驾赴层城。",
      "高会尽仙卿。",
      "一曲云谣为寿。",
      "倒尽金壶碧酒。",
      "醺酣争撼白榆花。",
      "踏碎九光霞。"
    ],
    "rhythmic": "巫山一段云"
  },
  {
    "author": "柳永",
    "paragraphs": [
      "昨宵里、恁和衣睡。",
      "今宵里、又恁和衣睡。",
      "小饮归来，初更过、醺醺醉。",
      "中夜后、何事还惊起。",
      "霜天冷，风细细。",
      "触疏窗、闪闪灯摇曳。",
      "空床展转重追想，云雨梦、任敧枕难继。",
      "寸心万绪，咫尺千里。",
      "好景良天，彼此空有相怜意。",
      "未有相怜计。"
    ],
    "rhythmic": "婆罗门令"
  },
  {
    "author": "柳永",
    "paragraphs": [
      "追想秦楼心事，当年便约，于飞比翼。",
      "每恨临歧处，正携手、翻成云雨离拆。",
      "念倚玉偎香，前事顿轻掷。",
      "惯怜惜。",
      "饶心性，镇厌厌多病，柳腰花态娇无力。",
      "早是乍清减，别后忍教愁寂。",
      "记取盟言，少孜煎、剩好将息。",
      "遇佳景、临风对月，事须时恁相忆。"
    ],
    "rhythmic": "法曲献仙音"
  },
  {
    "author": "柳永",
    "paragraphs": [
      "尽日凭高目，脉脉春情绪。",
      "嘉景清明渐近，时节轻寒乍暖，天气才晴又雨。",
      "烟光淡荡，妆点平芜远树。",
      "黯凝伫。",
      "台榭好、莺燕语。",
      "正是和风丽日，几许繁红嫩绿，雅称嬉游去。",
      "奈阻隔、寻芳伴侣。",
      "秦楼凤吹，楚馆云约，空怅望、在何处。",
      "寂寞韶华暗度。",
      "可堪向晚，村落声声杜宇。"
    ],
    "rhythmic": "西平乐"
  },
  {
    "author": "柳永",
    "paragraphs": [
      "帘下清歌帘外宴。",
      "虽爱新声，不见如花面。",
      "牙板数敲珠一串，梁尘暗落琉璃盏。",
      "桐树花深孤凤怨。",
      "渐遏遥天，不放行云散。",
      "坐上少年听不惯。",
      "玉山未倒肠先断。"
    ],
    "rhythmic": "凤栖梧・蝶恋花"
  },
  {
    "author": "柳永",
    "paragraphs": [
      "伫倚危楼风细细。",
      "望极春愁，黯黯生天际。",
      "草色烟光残照里。",
      "无言谁会凭阑意。",
      "拟把疏狂图一醉。",
      "对酒当歌，强乐还无味。",
      "衣带渐宽终不悔。",
      "为伊消得人憔悴。"
    ],
    "rhythmic": "凤栖梧・蝶恋花",
    "tags": ["宋词三百首"]
  },
  {
    "author": "柳永",
    "paragraphs": [
      "蜀锦地衣丝步障。",
      "屈曲回廊，静夜闲寻访。",
      "玉砌雕阑新月上。",
      "朱扉半掩人相望。",
      "旋暖熏炉温斗帐。",
      "玉树琼枝，迤逦相偎傍。",
      "酒力渐浓春思荡。",
      "鸳鸯绣被翻红浪。"
    ],
    "rhythmic": "凤栖梧・蝶恋花"
  },
  {
    "author": "柳永",
    "paragraphs": [
      "青翼传情，香径偷期，自觉当初草草。",
      "未省同衾枕，便轻许相将，平生欢笑。",
      "怎生向、人间好事到头少。",
      "漫悔懊。",
      "细追思，恨从前容易，致得恩爱成烦恼。",
      "心下事千种，尽凭音耗。",
      "以此萦牵，等伊来、自家向道。",
      "洎相见，喜欢存问，又还忘了。"
    ],
    "rhythmic": "法曲第二・法曲"
  },
  {
    "author": "柳永",
    "paragraphs": [
      "留不得。",
      "光阴催促，奈芳兰歇，好花谢，惟顷刻。",
      "彩云易散琉璃脆，验前事端的。",
      "风月夜，几处前踪旧迹。",
      "忍思忆。",
      "这回望断，永作终天隔。",
      "向仙岛，归冥路，两无消息。"
    ],
    "rhythmic": "秋蕊香引"
  },
  {
    "author": "柳永",
    "paragraphs": [
      "井络天开，剑岭云横控西夏。",
      "地胜异、锦里风流，蚕市繁华，簇簇歌台舞榭。",
      "雅俗多游赏，轻裘俊、靓妆艳冶。",
      "当春昼，摸石江边，浣花溪畔景如画。",
      "梦应三刀，桥名万里，中和政多暇。",
      "仗汉节、揽辔澄清，高掩武侯勋业，文翁风化。",
      "台鼎须贤久，方镇静、又思命驾。",
      "空遗爱，两蜀三川，异日成嘉话。"
    ],
    "rhythmic": "一寸金"
  },
  {
    "author": "柳永",
    "paragraphs": [
      "薰风解愠，昼景清和，新霁时候。",
      "火德流光，萝图荐祉，累庆金枝秀。",
      "璇枢绕电，华渚流虹，是日挺生元后。",
      "缵唐虞垂拱，千载应期，万灵敷祐。",
      "殊方异域，争贡琛賮，架巘航波奔凑。",
      "三殿称觞，九仪就列，韶頀锵金奏。",
      "藩侯瞻望彤庭，亲携僚吏，竞歌元首。",
      "祝尧龄、北极齐尊，南山共久。"
    ],
    "rhythmic": "永遇乐"
  },
  {
    "author": "柳永",
    "paragraphs": [
      "天阁英游，内朝密侍，当世荣遇。",
      "汉守分麾，尧庭请瑞，方面凭心膂。",
      "风驰千骑，云拥双旌，向晓洞开严署。",
      "拥朱轓、喜色欢声，处处竞歌来暮。",
      "吴王旧国，今古江山秀异，人烟繁富。",
      "甘雨车行，仁风扇动，雅称安黎庶。",
      "棠郊成政，槐府登贤，非久定须归去。",
      "且乘闲、孙阁长开，融尊盛举。"
    ],
    "rhythmic": "永遇乐"
  },
  {
    "author": "柳永",
    "paragraphs": [
      "江风渐老，汀蕙半凋，满目败红衰翠。",
      "楚客登临，正是暮秋天气。",
      "引疏砧、断续残阳里。",
      "对晚景、伤怀念远，新愁旧恨相继。",
      "脉脉人千里。",
      "念两处风情，万重烟水。",
      "雨歇天高，望断翠峰十二。",
      "尽无言、谁会凭高意。",
      "纵写得、离肠万种，奈归云谁寄。"
    ],
    "rhythmic": "卜算子"
  },
  {
    "author": "柳永",
    "paragraphs": [
      "届征途，携书剑，迢迢匹马东去。",
      "惨离怀，嗟少年易分难聚。",
      "佳人方恁缱绻，便忍分鸳侣。",
      "当媚景，算密意幽欢，尽成轻负。",
      "此际寸肠万绪。",
      "惨愁颜、断魂无语。",
      "和泪眼、片时几番回顾。",
      "伤心脉脉谁诉。",
      "但黯然凝伫。",
      "暮烟寒雨。",
      "望秦楼何处。"
    ],
    "rhythmic": "鹊桥仙"
  },
  {
    "author": "柳永",
    "paragraphs": [
      "梦觉、透窗风一线，寒灯吹息。",
      "那堪酒醒，又闻空阶，夜雨频滴。",
      "嗟因循、久作天涯客。",
      "负佳人、几许盟言，便忍把、从前欢会，陡顿翻成忧戚。",
      "愁极。",
      "再三追思，洞房深处，几度饮散歌阑，香暖鸳鸯被，岂暂时疏散，费伊心力。",
      "殢云尤雨，有万般千种，相怜相惜。",
      "恰到如今，天长漏永，无端自家疏隔。",
      "知何时、却拥秦云态，愿低帏昵枕，轻轻细说与，江乡夜夜，数寒更思忆。"
    ],
    "rhythmic": "浪淘沙",
    "tags": ["宋词三百首"]
  },
  {
    "author": "柳永",
    "paragraphs": [
      "宴堂深。",
      "轩楹雨，轻压暑气低沈。",
      "花洞彩舟泛斝，坐绕清浔。",
      "楚台风快，湘簟冷、永日披襟。",
      "坐久觉、疏弦脆管，时换新音。",
      "越娥兰态蕙心。",
      "逞妖艳、昵欢邀宠难禁。",
      "筵上笑歌间发，舄履交侵。",
      "醉乡归处，须尽兴、满酌高吟。",
      "向此免、名缰利锁，虚费光阴。"
    ],
    "rhythmic": "夏云峰"
  },
  {
    "author": "柳永",
    "paragraphs": [
      "有个人人。",
      "飞燕精神。",
      "急锵环佩上华裀。",
      "促拍尽随红袖举，风柳腰身。",
      "簌簌轻裙。",
      "妙尽尖新。",
      "曲终独立敛香尘。",
      "应是西施娇困也，眉黛双颦。"
    ],
    "rhythmic": "浪淘沙令"
  },
  {
    "author": "柳永",
    "paragraphs": [
      "甚处寻芳赏翠，归去晚。",
      "缓步罗袜生尘，来绕琼筵看。",
      "金缕霞衣轻褪，似觉春游倦。",
      "遥认，众里盈盈好身段。",
      "拟回首，又伫立、帘帏畔。",
      "素脸红眉，时揭盖头微见。",
      "笑整金翘，一点芳心在娇眼。",
      "王孙空恁肠断。"
    ],
    "rhythmic": "荔枝香"
  },
  {
    "author": "柳永",
    "paragraphs": [
      "冻水消痕，晓风生暖，春满东郊道。",
      "迟迟淑景，烟和露润，偏绕长堤芳草。",
      "断鸿隐隐归飞，江天杳杳。",
      "遥山变色，妆眉淡扫。",
      "目极千里，闲倚危樯迥眺。",
      "动几许、伤春怀抱。",
      "念何处、韶阳偏早。",
      "想帝里看看，名园芳树，烂漫莺花好。",
      "追思往昔年少。",
      "继日恁、把酒听歌，量金买笑。",
      "别后暗负，光阴多少。"
    ],
    "rhythmic": "古倾杯・倾杯乐"
  },
  {
    "author": "柳永",
    "paragraphs": [
      "离宴殷勤，兰舟凝滞，看看送行南浦。",
      "情知道世上，难使皓月长圆，彩云镇聚。",
      "算人生、悲莫悲於轻别，最苦正欢娱，便分鸳侣。",
      "泪流琼脸，梨花一枝春带雨。",
      "惨黛蛾、盈盈无绪。",
      "共黯然消魂，重携纤手，话别临行，犹自再三、问道君须去。",
      "频耳畔低语。",
      "知多少、他日深盟，平生丹素。",
      "从今尽把凭鳞羽。"
    ],
    "rhythmic": "倾杯・倾杯乐"
  },
  {
    "author": "柳永",
    "paragraphs": [
      "露花倒影，烟芜蘸碧，灵沼波暖。",
      "金柳摇风树树，系彩舫龙舟遥岸。",
      "千步虹桥，参差雁齿，直趋水殿。",
      "绕金堤、曼衍鱼龙戏，簇娇春罗绮，喧天丝管。",
      "霁色荣光，望中似睹，蓬莱清浅。",
      "时见。",
      "凤辇宸游，鸾觞禊饮，临翠水、开镐宴。",
      "两两轻舠飞画楫，竞夺锦标霞烂。",
      "罄欢娱，歌鱼藻，徘徊宛转。",
      "别有盈盈游女，各委明珠，争收翠羽，相将归远。",
      "渐觉云海沈沈，洞天日晚。"
    ],
    "rhythmic": "破阵乐"
  },
  {
    "author": "柳永",
    "paragraphs": [
      "晚天萧索，断蓬踪迹，乘兴兰棹东游。",
      "三吴风景，姑苏台榭，牢落暮霭初收。",
      "夫差旧国，香径没、徒有荒丘。",
      "繁华处，悄无睹，惟闻麋鹿呦呦。",
      "想当年、空运筹决战，图王取霸无休。",
      "江山如画，云涛烟浪，翻输范蠡扁舟。",
      "验前经旧史，嗟漫载、当日风流。",
      "斜阳暮草茫茫，尽成万古遗愁。"
    ],
    "rhythmic": "双声子"
  },
  {
    "author": "柳永",
    "paragraphs": [
      "楚天晚。",
      "坠冷枫败叶，疏红零乱。",
      "冒征尘、匹马驱驱，愁见水遥山远。",
      "追念少年时，正恁凤帏，倚香偎暖。",
      "嬉游惯。",
      "又岂知、前欢云雨分散。",
      "此际空劳回首，望帝里、难收泪眼。",
      "暮烟衰草，算暗锁、路歧无限。",
      "今宵又、依前寄宿，甚处苇村山馆。",
      "寒灯畔。",
      "夜厌厌、凭何消遣。"
    ],
    "rhythmic": "阳台路"
  },
  {
    "author": "柳永",
    "paragraphs": [
      "煦景朝升，烟光昼敛，疏雨夜来新霁。",
      "垂杨艳杏，丝软霞轻，绣出芳郊明媚。",
      "处处踏青斗草，人人眷红偎翠。",
      "奈少年、自有新愁旧恨，消遣无计。",
      "帝里。",
      "风光当此际。",
      "正好恁携佳丽。",
      "阻归程迢递。",
      "奈好景难留，旧欢顿弃。",
      "早是伤春情绪，那堪困人天气。",
      "但赢得、独立高原，断魂一饷凝睇。"
    ],
    "rhythmic": "内家娇"
  },
  {
    "author": "柳永",
    "paragraphs": [
      "炎光谢。",
      "过暮雨、芳尘轻洒。",
      "乍露冷风清庭户，爽天如水，玉钩遥挂。",
      "应是星娥嗟久阻，叙旧约、飙轮欲驾。",
      "极目处、微云暗度，耿耿银河高泻。",
      "闲雅。",
      "须知此景，古今无价。",
      "运巧思、穿针楼上女，抬粉面、云鬟相亚。",
      "钿合金钗私语处，算谁在、回廊影下。",
      "愿天上人间，占得欢娱，年年今夜。"
    ],
    "rhythmic": "二郎神"
  },
  {
    "author": "柳永",
    "paragraphs": [
      "渐亭皋叶下，陇首云飞，素秋新霁。",
      "华阙中天，锁葱葱佳气。",
      "嫩菊黄深，拒霜红浅，近宝阶香砌。",
      "玉宇无尘，金茎有露，碧天如水。",
      "正值升平，万几多暇，夜色澄鲜，漏声迢递。",
      "南极星中，有老人呈瑞。",
      "此际宸游，凤辇何处，度管弦清脆。",
      "太液波翻，披香帘卷，月明风细。"
    ],
    "rhythmic": "醉蓬莱"
  },
  {
    "author": "柳永",
    "paragraphs": [
      "残月朦胧，小宴阑珊，归来轻寒凛凛。",
      "背银釭、孤馆乍眠，拥重衾、醉魄犹噤。",
      "永漏频传，前欢已去，离愁一枕。",
      "暗寻思、旧追游，神京风物如锦。",
      "念掷果朋侪，绝缨宴会，当时曾痛饮。",
      "命舞燕翩翻，歌珠贯串，向玳筵前，尽是神仙流品。",
      "至更阑、疏狂转甚。",
      "更相将、凤帏鸳寝。",
      "玉钗乱横，任散尽高阳，这欢娱、甚时重恁。"
    ],
    "rhythmic": "宣清"
  },
  {
    "author": "柳永",
    "paragraphs": [
      "坠髻慵梳，愁蛾懒画，心绪是事阑珊。",
      "觉新来憔悴，金缕衣宽。",
      "认得这疏狂意下，向人诮譬如闲。",
      "把芳容整顿，恁地轻孤，争忍心安。",
      "依前过了旧约，甚当初赚我，偷翦云鬟。",
      "几时得归来，香阁深关。",
      "待伊要、尤云殢雨，缠绣衾、不与同欢。",
      "尽更深、款款问伊，今后敢更无端。"
    ],
    "rhythmic": "锦堂春・锦堂春慢"
  },
  {
    "author": "柳永",
    "paragraphs": [
      "自春来、惨绿愁红，芳心是事可可。",
      "日上花梢，莺穿柳带，犹压香衾卧。",
      "暖酥消，腻云亸。",
      "终日厌厌倦梳裹。",
      "无那。",
      "恨薄情一去，音书无个。",
      "早知恁麽。",
      "悔当初、不把雕鞍锁。",
      "向鸡窗、只与蛮笺象管，拘束教吟课。",
      "镇相随，莫抛躲。",
      "针线闲拈伴伊坐。",
      "和我。",
      "免使年少，光阴虚过。"
    ],
    "rhythmic": "定风波",
    "tags": ["宋词三百首"]
  },
  {
    "author": "柳永",
    "paragraphs": [
      "雨晴气爽，伫立江楼望处。",
      "澄明远水生光，重叠暮山耸翠。",
      "遥认断桥幽径，隐隐渔村，向晚孤烟起。",
      "残阳里。",
      "脉脉朱阑静倚。",
      "黯然情绪，未饮先如醉。",
      "愁无际。",
      "暮云过了，秋光老尽，故人千里。",
      "竟日空凝睇。"
    ],
    "rhythmic": "诉衷情近"
  },
  {
    "author": "柳永",
    "paragraphs": [
      "景阑昼永，渐入清和气序。",
      "榆钱飘满闲阶，莲叶嫩生翠沼。",
      "遥望水边幽径，山崦孤村，是处园林好。",
      "闲情悄。",
      "绮陌游人渐少。",
      "少年风韵，自觉随春老。",
      "追前好。",
      "帝城信阻，天涯目断，暮云芳草。",
      "伫立空残照。"
    ],
    "rhythmic": "诉衷情近"
  },
  {
    "author": "柳永",
    "paragraphs": [
      "偶登眺。",
      "凭小阑、艳阳时节，乍晴天气，是处闲花芳草。",
      "遥山万叠云散，涨海千里，潮平波浩渺。",
      "烟村院落，是谁家绿树，数声啼鸟。",
      "旅情悄。",
      "远信沈沈，离魂杳杳。",
      "对景伤怀，度日无言谁表。",
      "惆怅旧欢何处，后约难凭，看看春又老。",
      "盈盈泪眼，望仙乡，隐隐断霞残照。"
    ],
    "rhythmic": "留客住"
  },
  {
    "author": "柳永",
    "paragraphs": [
      "近来憔悴人惊怪。",
      "为别后、相思煞。",
      "我前生、负你愁烦债。",
      "便苦恁难开解。",
      "良夜永、牵情无计奈。",
      "锦被里、馀香犹在。",
      "怎得依前灯下，恣意怜娇态。"
    ],
    "rhythmic": "迎春乐"
  },
  {
    "author": "柳永",
    "paragraphs": [
      "咫尺凤衾鸳帐，欲去无因到。",
      "虾鬚窣地重门悄。",
      "认绣履频移，洞房杳杳。",
      "强语笑。",
      "逞如簧、再三轻巧。",
      "梳妆早。",
      "琵琶闲抱。",
      "爱品相思调。",
      "声声似把芳心告。",
      "隔帘听，赢得断肠多少。",
      "恁烦恼。",
      "除非共伊知道。"
    ],
    "rhythmic": "隔帘听"
  },
  {
    "author": "柳永",
    "paragraphs": [
      "恋帝里，金谷园林，平康巷陌，触处繁华，连日疏狂，未尝轻负，寸心双眼。",
      "况佳人、尽天外行云，掌上飞燕。",
      "向玳筵、一一皆妙选。",
      "长是因酒沈迷，被花萦绊。",
      "更可惜、淑景亭台，暑天枕簟。",
      "霜月夜凉，雪霰朝飞，一岁风光，尽堪随分，俊游清宴。",
      "算浮生事，瞬息光阴，锱铢名宦。",
      "正欢笑，试恁暂时分散。",
      "却是恨雨愁云，地遥天远。"
    ],
    "rhythmic": "凤归云"
  },
  {
    "author": "柳永",
    "paragraphs": [
      "晓来天气浓淡，微雨轻洒。",
      "近清明，风絮巷陌，烟草池塘，尽堪图画。",
      "艳杏暖、妆脸匀开，弱柳困、宫腰低亚。",
      "是处丽质盈盈，巧笑嬉嬉，手簇秋千架。",
      "戏彩球罗绶，金鸡芥羽，少年驰骋，芳郊绿野。",
      "占断五陵游，奏脆管、繁弦声和雅。",
      "向名园深处，争泥画轮，竞羁宝马。",
      "取次罗列杯盘，就芳树、绿阴红影下。",
      "舞婆娑，歌宛转，仿佛莺娇燕姹。",
      "寸珠片玉，争似此、浓欢无价。",
      "任他美酒，十千一斗，饮竭仍解金貂贳。",
      "恣幕天席地，陶陶尽醉太平，且乐唐虞景化。",
      "须信艳阳天，看未足、已觉莺花谢。",
      "对绿蚁翠蛾，怎忍轻舍。"
    ],
    "rhythmic": "抛球乐"
  },
  {
    "author": "柳永",
    "paragraphs": [
      "小楼深巷狂游遍，罗绮成丛。",
      "就中堪人属意，最是虫虫。",
      "有画难描雅态，无花可比芳容。",
      "几回饮散良宵永，鸳衾暖、凤枕香浓。",
      "算得人间天上，惟有两心同。",
      "近来云雨忽西东。",
      "诮恼损情悰。",
      "纵然偷期暗会，长是匆匆。",
      "争似和鸣偕老，免教敛翠啼红。",
      "眼前时、暂疏欢宴，盟言在、更莫忡忡。",
      "待作真个宅院，方信有初终。"
    ],
    "rhythmic": "集贤宾・接贤宾"
  },
  {
    "author": "柳永",
    "paragraphs": [
      "当日相逢，便有怜才深意。",
      "歌筵罢、偶同鸳被。",
      "别来光景，看看经岁。",
      "昨夜里、方把旧欢重继。",
      "晓月将沈，征骖已鞴。",
      "愁肠乱、又还分袂。",
      "良辰好景，恨浮名牵系。",
      "无分得、与你恣情浓睡。"
    ],
    "rhythmic": "人娇"
  },
  {
    "author": "柳永",
    "paragraphs": [
      "天幕清和堪宴聚。",
      "想得尽、高阳俦侣。",
      "皓齿善歌长袖舞。",
      "渐引入、醉乡深处。",
      "晚岁光阴能几许。",
      "这巧宦、不须多取。",
      "共君把酒听杜宇。",
      "解再三、劝人归去。"
    ],
    "rhythmic": "思归乐"
  },
  {
    "author": "柳永",
    "paragraphs": [
      "残蝉渐绝。",
      "傍碧砌修梧，败叶微脱。",
      "风露凄清，正是登高时节。",
      "东篱霜乍结。",
      "绽金蕊、嫩香堪折。",
      "聚宴处，落帽风流，未饶前哲。",
      "把酒与君说。",
      "恁好景佳辰，怎忍虚设。",
      "休效牛山，空对江天凝咽。",
      "尘劳无暂歇。",
      "遇良会、剩偷欢悦。",
      "歌声阕。",
      "杯兴方浓，莫便中辍。"
    ],
    "rhythmic": "应天长"
  },
  {
    "author": "柳永",
    "paragraphs": [
      "身材儿、早是妖娆。",
      "算风措、实难描。",
      "一个肌肤浑似玉，更都来、占了千娇。",
      "妍歌艳舞，莺惭巧舌，柳妒纤腰。",
      "自相逢，便觉韩娥价减，飞燕声消。",
      "桃花零落，溪水潺湲，重寻仙径非遥。",
      "莫道千金酬一笑，便明珠、万斛须邀。",
      "檀郎幸有，凌云词赋，掷果风标。",
      "况当年，便好相携，凤楼深处吹箫。"
    ],
    "rhythmic": "合欢带"
  },
  {
    "author": "柳永",
    "paragraphs": [
      "长安古道马迟迟。",
      "高柳乱蝉栖。",
      "夕阳岛外，秋风原上，目断四天垂。",
      "归云一去无踪迹，何处是前期。",
      "狎兴生疏，酒徒萧索，不似去年时。"
    ],
    "rhythmic": "少年游",
    "tags": ["宋词三百首"]
  },
  {
    "author": "柳永",
    "paragraphs": [
      "参差烟树灞陵桥。",
      "风物尽前朝。",
      "衰杨古柳，几经攀折，憔悴楚宫腰。",
      "夕阳闲淡秋光老，离思满蘅皋。",
      "一曲阳关，断肠声尽，独自凭兰桡。"
    ],
    "rhythmic": "少年游"
  },
  {
    "author": "柳永",
    "paragraphs": [
      "层波潋滟远山横。",
      "一笑一倾城。",
      "酒容红嫩，歌喉清丽，百媚坐中生。",
      "墙头马上初相见，不准拟、恁多情。",
      "昨夜杯阑，洞房深处，特地快逢迎。"
    ],
    "rhythmic": "少年游"
  },
  {
    "author": "柳永",
    "paragraphs": [
      "世间尤物意中人。",
      "轻细好腰身。",
      "香帏睡起，发妆酒酽，红脸杏花春。",
      "娇多爱把齐纨扇，和笑掩朱唇。",
      "心性温柔，品流详雅，不称在风尘。"
    ],
    "rhythmic": "少年游"
  },
  {
    "author": "柳永",
    "paragraphs": [
      "淡黄衫子郁金裙。",
      "长忆个人人。",
      "文谈闲雅，歌喉清丽，举措好精神。",
      "当初为倚深深宠，无个事、爱娇瞋。",
      "想得别来，旧家模样，只是翠蛾颦。"
    ],
    "rhythmic": "少年游"
  },
  {
    "author": "柳永",
    "paragraphs": [
      "铃斋无讼宴游频。",
      "罗绮簇簪绅。",
      "施朱傅粉，丰肌清骨，容态尽天真。",
      "舞裀歌扇花光里，翻回雪、驻行云。",
      "绮席阑珊，凤灯明灭，谁是意中人。"
    ],
    "rhythmic": "少年游"
  },
  {
    "author": "柳永",
    "paragraphs": [
      "帘垂深院冷萧萧。",
      "花外漏声遥。",
      "青灯未灭，红窗闲卧，魂梦去迢迢。",
      "薄情漫有归消息，鸳鸯被、半香消。",
      "试问伊家，阿谁心绪，禁得恁无憀。"
    ],
    "rhythmic": "少年游"
  },
  {
    "author": "柳永",
    "paragraphs": [
      "一生赢得是凄凉。",
      "追前事、暗心伤。",
      "好天良夜，深屏香被，争忍便相忘。",
      "王孙动是经年去，贪迷恋、有何长。",
      "万种千般，把伊情分，颠倒尽猜量。"
    ],
    "rhythmic": "少年游"
  },
  {
    "author": "柳永",
    "paragraphs": [
      "日高花榭懒梳头。",
      "无语倚妆楼。",
      "修眉敛黛，遥山横翠，相对结春愁。",
      "王孙走马长楸陌，贪迷恋、少年游。",
      "似恁疏狂，费人拘管，争似不风流。"
    ],
    "rhythmic": "少年游"
  },
  {
    "author": "柳永",
    "paragraphs": [
      "佳人巧笑值千金。",
      "当日偶情深。",
      "几回饮散，灯残香暖，好事尽鸳衾。",
      "如今万水千山阻，魂杳杳、信沈沈。",
      "孤棹烟波，小楼风月，两处一般心。"
    ],
    "rhythmic": "少年游"
  },
  {
    "author": "柳永",
    "paragraphs": [
      "画鼓喧街，兰灯满市，皎月初照严城。",
      "清都绛阙夜景，风传银箭，露叆金茎。",
      "巷陌纵横。",
      "过平康款辔，缓听歌声。",
      "凤烛荧荧。",
      "那人家、未掩香屏。",
      "向罗绮丛中，认得依稀旧日，雅态轻盈。",
      "娇波艳冶，巧笑依然，有意相迎。",
      "墙头马上，漫迟留、难写深诚。",
      "又岂知、名宦拘检，年来减尽风情。"
    ],
    "rhythmic": "长相思"
  },
  {
    "author": "柳永",
    "paragraphs": [
      "晴烟幂幂。",
      "渐东郊芳草，染成轻碧。",
      "野塘风暖，游鱼动触，冰嘶微坼。",
      "几行断雁，旋次第、归霜碛。",
      "咏新诗，手拈江梅，故人赠我春色。",
      "似此光阴催逼。",
      "念浮生、不满百。",
      "虽照人轩冕，润屋珠金，於身何益。",
      "一种劳心力。",
      "图利禄，殆非长策。",
      "除是恁、点检笙歌，访寻罗绮消得。"
    ],
    "rhythmic": "尾犯"
  },
  {
    "author": "柳永",
    "paragraphs": [
      "心娘自小能歌舞。",
      "举意动容皆济楚。",
      "解教天上念奴羞，不怕掌中飞燕妒。",
      "玲珑绣扇花藏语。",
      "宛转香茵云衬步。",
      "王孙若拟赠千金，只在画楼东畔住。"
    ],
    "rhythmic": "木兰花・玉楼春"
  },
  {
    "author": "柳永",
    "paragraphs": [
      "佳娘捧板花钿簇。",
      "唱出新声群艳伏。",
      "金鹅扇掩调累累，文杏梁高尘簌簌。",
      "鸾吟凤啸清相续。",
      "管裂弦焦争可逐。",
      "何当夜召入连昌，飞上九天歌一曲。"
    ],
    "rhythmic": "木兰花・玉楼春"
  },
  {
    "author": "柳永",
    "paragraphs": [
      "虫娘举措皆温润。",
      "每到婆娑偏恃俊。",
      "香檀敲缓玉纤迟，画鼓声催莲步紧。",
      "贪为顾盼夸风韵。",
      "往往曲终情未尽。",
      "坐中年少暗消魂，争问青鸾家远近。"
    ],
    "rhythmic": "木兰花・玉楼春"
  },
  {
    "author": "柳永",
    "paragraphs": [
      "酥娘一搦腰肢袅。",
      "回雪萦尘皆尽妙。",
      "几多狎客看无厌，一辈舞童功不到。",
      "星眸顾指精神峭。",
      "罗袖迎风身段小。",
      "而今长大懒婆娑，只要千金酬一笑。"
    ],
    "rhythmic": "木兰花・玉楼春"
  },
  {
    "author": "柳永",
    "paragraphs": [
      "凤枕鸾帷。",
      "二三载，如鱼似水相知。",
      "良天好景，深怜多爱，无非尽意依随。",
      "奈何伊。",
      "恣性灵、忒煞些儿。",
      "无事孜煎，万回千度，怎忍分离。",
      "而今渐行渐远，渐觉虽悔难追。",
      "漫寄消寄息，终久奚为。",
      "也拟重论缱绻，争奈翻覆思维。",
      "纵再会，只恐恩情，难似当时。"
    ],
    "rhythmic": "驻马听"
  },
  {
    "author": "柳永",
    "paragraphs": [
      "一声画角日西曛。",
      "催促掩朱门。",
      "不堪更倚危阑，肠断已消魂。",
      "年渐晚，雁空频。",
      "问无因。",
      "思心欲碎，愁泪难收，又是黄昏。"
    ],
    "rhythmic": "诉衷情"
  },
  {
    "author": "柳永",
    "paragraphs": [
      "晚秋天。",
      "一霎微雨洒庭轩。",
      "槛菊萧疏，井梧零乱惹残烟。",
      "凄然。",
      "望江关。",
      "飞云黯淡夕阳间。",
      "当时宋玉悲感，向此临水与登山。",
      "远道迢递，行人凄楚，倦听陇水潺湲。",
      "正蝉吟败叶，蛩响衰草，相应喧喧。",
      "孤馆度日如年。",
      "风露渐变，悄悄至更阑。",
      "长天净，绛河清浅，皓月婵娟。",
      "思绵绵。",
      "夜永对景，那堪屈指，暗想从前。",
      "未名未禄，绮陌红楼，往往经岁迁延。",
      "帝里风光好，当年少日，暮宴朝欢。",
      "况有狂朋怪侣，遇当歌、对酒竞留连。",
      "别来迅景如梭，旧游似梦，烟水程何限。",
      "念利名、憔悴长萦绊。",
      "追往事、空惨愁颜。",
      "漏箭移、稍觉轻寒。",
      "渐呜咽、画角数声残。",
      "对闲窗畔，停灯向晓，抱影无眠。"
    ],
    "rhythmic": "戚氏",
    "tags": ["宋词三百首"]
  },
  {
    "author": "柳永",
    "paragraphs": [
      "一枕清宵好梦，可惜被、邻鸡唤觉。",
      "匆匆策马登途，满目淡烟衰草。",
      "前驱风触鸣珂，过霜林、渐觉惊栖鸟。",
      "冒征尘远况，自古凄凉长安道。",
      "行行又历孤村，楚天阔、望中未晓。",
      "念劳生，惜芳年壮岁，离多欢少。",
      "叹断梗难停，暮云渐杳。",
      "但黯黯魂消，寸肠凭谁表。",
      "恁驱驱、何时是了。",
      "又争似、却返瑶京，重买千金笑。"
    ],
    "rhythmic": "轮台子"
  },
  {
    "author": "柳永",
    "paragraphs": [
      "虹收残雨。",
      "蝉嘶败柳长堤暮。",
      "背都门、动消黯，西风片帆轻举。",
      "愁睹。",
      "泛画鹢翩翩，灵龟隐隐下前浦。",
      "忍回首、佳人渐远，想高城、隔烟树。",
      "几许。",
      "秦楼永昼，谢阁连宵奇遇。",
      "算赠笑千金，酬歌百琲，尽成轻负。",
      "南顾。",
      "念吴邦越国，风烟萧索在何处。",
      "独自个、千山万水，指天涯去。"
    ],
    "rhythmic": "引驾行"
  },
  {
    "author": "柳永",
    "paragraphs": [
      "绣帏睡起。",
      "残妆浅，无绪匀红补翠。",
      "藻井凝尘，金梯铺藓，寂寞凤楼十二。",
      "风絮纷纷，烟芜苒苒，永日画阑，沈吟独倚。",
      "望远行，南陌春残悄归骑。",
      "凝睇。",
      "消遣离愁无计。",
      "但暗掷、金钗买醉。",
      "对好景、空饮香醪，争奈转添珠泪。",
      "待伊游冶归来，故故解放翠羽，轻裙重系。",
      "见纤腰，图信人憔悴。"
    ],
    "rhythmic": "望远行"
  },
  {
    "author": "柳永",
    "paragraphs": [
      "蘅皋向晚舣轻航。",
      "卸云帆、水驿鱼乡。",
      "当暮天、霁色如晴昼，江练静、皎月飞光。",
      "那堪听、远村羌管，引离人断肠。",
      "此际浪萍风梗，度岁茫茫。",
      "堪伤。",
      "朝欢暮宴，被多情、赋与凄凉。",
      "别来最苦，襟袖依约，尚有馀香。",
      "算得伊、鸳衾凤枕，夜永争不思量。",
      "牵情处，惟有临歧，一句难忘。"
    ],
    "rhythmic": "彩云归"
  },
  {
    "author": "柳永",
    "paragraphs": [
      "佳景留心惯。",
      "况少年彼此，风情非浅。",
      "有笙歌巷陌，绮罗庭院。",
      "倾城巧笑如花面。",
      "恣雅态、明眸回美盼。",
      "同心绾。",
      "算国艳仙材，翻恨相逢晚。",
      "缱绻。",
      "洞房悄悄，绣被重重，夜永欢馀，共有海约山盟，记得翠云偷翦。",
      "和鸣彩凤于飞燕。",
      "间柳径花阴携手遍。",
      "情眷恋。",
      "向其间、密约轻怜事何限。",
      "忍聚散。",
      "况已结深深愿。",
      "愿人间天上，暮云朝雨长相见。"
    ],
    "rhythmic": "洞仙歌"
  },
  {
    "author": "柳永",
    "paragraphs": [
      "花谢水流倏忽，嗟年少光阴。",
      "有天然、蕙质兰心。",
      "美韶容、何啻值千金。",
      "便因甚、翠弱红衰，缠绵香体，都不胜任。",
      "算神仙、五色灵丹无验，中路委瓶簪。",
      "人悄悄，夜沈沈。",
      "闭香闺、永弃鸳衾。",
      "想娇魂媚魄非远，纵洪都方士也难寻。",
      "最苦是、好景良天，尊前歌笑，空想遗音。",
      "望断处，杳杳巫峰十二，千古暮云深。"
    ],
    "rhythmic": "离别难"
  },
  {
    "author": "柳永",
    "paragraphs": [
      "香靥深深，姿姿媚媚，雅格奇容天与。",
      "自识伊来，便好看承，会得妖娆心素。",
      "临歧再约同欢，定是都把、平生相许。",
      "又恐恩情，易破难成，未免千般思虑。",
      "近日书来，寒喧而已，苦没忉忉言语。",
      "便认得、听人教当，拟把前言轻负。",
      "见说兰台宋玉，多才多艺善词赋。",
      "试与问、朝朝暮暮。",
      "行云何处去。"
    ],
    "rhythmic": "击梧桐"
  },
  {
    "author": "柳永",
    "paragraphs": [
      "冻云黯淡天气，扁舟一叶，乘兴离江渚。",
      "渡万壑千岩，越溪深处。",
      "怒涛渐息，樵风乍起，更闻商旅相呼。",
      "片帆高举。",
      "泛画鹢、翩翩过南浦。",
      "望中酒旆闪闪，一簇烟村，数行霜树。",
      "残日下，渔人鸣榔归去。",
      "败荷零落，衰杨掩映，岸边两两三三，浣沙游女。",
      "避行客、含羞笑相语。",
      "到此因念，绣阁轻抛，浪萍难驻。",
      "叹后约丁宁竟何据。",
      "惨离怀，空恨岁晚归期阻。",
      "凝泪眼、杳杳神京路。",
      "断鸿声远长天暮。"
    ],
    "rhythmic": "夜半乐",
    "tags": ["宋词三百首"]
  },
  {
    "author": "柳永",
    "paragraphs": [
      "叹笑筵歌席轻抛亸。",
      "背孤城、几舍烟村停画舸。",
      "更深钓叟归来，数点残灯火。",
      "被连绵宿酒醺醺，愁无那。",
      "寂寞拥、重衾卧。",
      "又闻得、行客扁舟过。",
      "篷窗近，兰棹急，好梦还惊破。",
      "念平生、单栖踪迹，多感情怀，到此厌厌，向晓披衣坐。"
    ],
    "rhythmic": "祭天神"
  },
  {
    "author": "柳永",
    "paragraphs": [
      "淮楚。",
      "旷望极，千里火云烧空，尽日西郊无雨。",
      "厌行旅。",
      "数幅轻帆旋落，舣棹蒹葭浦。",
      "避畏景，两两舟人夜深语。",
      "此际争可，便恁奔名竞利去。",
      "九衢尘里，衣冠冒炎暑。",
      "回首江乡，月观风亭，水边石上，幸有散发披襟处。"
    ],
    "rhythmic": "过涧歇近・过涧歇"
  },
  {
    "author": "柳永",
    "paragraphs": [
      "长川波潋滟。",
      "楚乡淮岸迢递，一霎烟汀雨过，芳草青如染。",
      "驱驱携书剑。",
      "当此好天好景，自觉多愁多病，行役心情厌。",
      "望处旷野沈沈，暮云黯黯。",
      "行侵夜色，又是急桨投村店。",
      "认去程将近，舟子相呼，遥指渔灯一点。"
    ],
    "rhythmic": "安公子"
  },
  {
    "author": "柳永",
    "paragraphs": [
      "欲掩香帏论缱绻。",
      "先敛双蛾愁夜短。",
      "催促少年郎，先去睡、鸳衾图暖。",
      "须臾放了残针线。",
      "脱罗裳、恣情无限。",
      "留取帐前灯，时时待、看伊娇面。"
    ],
    "rhythmic": "菊花新"
  },
  {
    "author": "柳永",
    "paragraphs": [
      "酒醒。",
      "梦才觉，小阁香炭成煤，洞户银蟾移影。",
      "人寂静。",
      "夜永清寒，翠瓦霜凝。",
      "疏帘风动，漏声隐隐，飘来转愁听。",
      "怎向心绪，近日厌厌长似病。",
      "凤楼咫尺，佳期杳无定。",
      "展转无眠，粲枕冰冷。",
      "香虬烟断，是谁与把重衾整。"
    ],
    "rhythmic": "过涧歇近・过涧歇"
  },
  {
    "author": "柳永",
    "paragraphs": [
      "雾敛澄江，烟消蓝光碧。",
      "彤霞衬遥天，掩映断续，半空残月。",
      "孤村望处人寂寞，闻钓叟、甚处一声羌笛。",
      "九疑山畔才雨过，斑竹作、血痕添色。",
      "感行客。",
      "翻思故国，恨因循阻隔。",
      "路久沈消息。",
      "正老松枯柏情如织。",
      "闻野猿啼，愁听得。",
      "见钓舟初出，芙蓉渡头，鸳鸯滩侧。",
      "干名利禄终无益。",
      "念岁岁间阻，迢迢紫陌。",
      "翠蛾娇艳，从别后经今，花开柳拆伤魂魄。",
      "利名牵役。",
      "又争忍、把光景抛掷。"
    ],
    "rhythmic": "轮台子"
  },
  {
    "author": "柳永",
    "paragraphs": [
      "明月明月明月。",
      "争奈乍圆还缺。",
      "恰如年少洞房人，暂欢会、依前离别。",
      "小楼凭槛处，正是去年时节。",
      "千里清光又依旧，奈夜永、厌厌人绝。"
    ],
    "rhythmic": "望汉月・忆汉月"
  },
  {
    "author": "柳永",
    "paragraphs": [
      "初过元宵三五。",
      "慵困春情绪。",
      "灯月阑珊嬉游处。",
      "游人尽、厌欢聚。",
      "凭仗如花女。",
      "持杯谢、酒朋诗侣。",
      "馀酲更不禁香醑。",
      "歌筵罢、且归去。"
    ],
    "rhythmic": "归去来"
  },
  {
    "author": "柳永",
    "paragraphs": [
      "织锦裁编写意深。",
      "字值千金。",
      "一回披玩一愁吟。",
      "肠成结、泪盈襟。",
      "幽欢已散前期远，无憀赖、是而今。",
      "密凭归雁寄芳音。",
      "恐冷落、旧时心。"
    ],
    "rhythmic": "燕归梁"
  },
  {
    "author": "柳永",
    "paragraphs": [
      "如花貌。",
      "当来便约，永结同心偕老。",
      "为妙年、俊格聪明，凌厉多方怜爱，何期养成心性近，元来都不相表。",
      "渐作分飞计料。",
      "稍觉因情难供，恁殛恼。",
      "争克罢同欢笑。",
      "已是断弦尤续，覆水难收，常向人前诵谈，空遣时传音耗。",
      "漫悔懊。",
      "此事何时坏了。"
    ],
    "rhythmic": "八六子"
  },
  {
    "author": "柳永",
    "paragraphs": [
      "尤红殢翠。",
      "近日来、陡把狂心牵系。",
      "罗绮丛中，笙歌筵上，有个人人可意。",
      "解严妆巧笑，取次言谈成娇媚。",
      "知几度、密约秦楼尽醉。",
      "仍携手，眷恋香衾绣被。",
      "情渐美。",
      "算好把、夕雨朝云相继。",
      "便是仙禁春深，御炉香袅，临轩亲试。",
      "对天颜咫尺，定然魁甲登高第。",
      "待恁时、等著回来贺喜。",
      "好生地。",
      "剩与我儿利市。"
    ],
    "rhythmic": "长寿乐"
  },
  {
    "author": "柳永",
    "paragraphs": [
      "东南形胜，三吴都会，钱塘自古繁华。",
      "烟柳画桥，风帘翠幕，参差十万人家。",
      "云树绕堤沙。",
      "怒涛卷霜雪，天堑无涯。",
      "市列珠玑，户盈罗绮竞豪奢。",
      "重湖叠巘清嘉。",
      "有三秋桂子，十里荷花。",
      "羌管弄晴，菱歌泛夜，嬉嬉钓叟莲娃。",
      "千骑拥高牙。",
      "乘醉听箫鼓，吟赏烟霞。",
      "异日图将好景，归去凤池夸。"
    ],
    "rhythmic": "望海潮"
  },
  {
    "author": "柳永",
    "paragraphs": [
      "轻霭浮空，乱峰倒影，潋滟十里银塘。",
      "绕岸垂杨。",
      "红楼朱阁相望。",
      "芰荷香。",
      "双双戏、鸂鶒鸳鸯。",
      "乍雨过、兰芷汀洲，望中依约似潇湘。",
      "风淡淡，水茫茫。",
      "动一片晴光。",
      "画舫相将。",
      "盈盈红粉清商。",
      "紫薇郎。",
      "修禊饮、且乐仙乡。",
      "更归去，遍历銮坡凤沼，此景也难忘。"
    ],
    "rhythmic": "如鱼水"
  },
  {
    "author": "柳永",
    "paragraphs": [
      "帝里疏散，数载酒萦花系，九陌狂游。",
      "良景对珍筵恼，佳人自有风流。",
      "劝琼瓯。",
      "绛唇启、歌发清幽。",
      "被举措、艺足才高，在处别得艳姬留。",
      "浮名利，拟拼休。",
      "是非莫挂心头。",
      "富贵岂尤人，时会高志须酬。",
      "莫闲愁。",
      "共绿蚁、红粉相尤。",
      "向绣幄，醉倚芳姿睡，算除此外何求。"
    ],
    "rhythmic": "如鱼水"
  },
  {
    "author": "柳永",
    "paragraphs": [
      "望处雨收云断，凭阑悄悄，目送秋光。",
      "晚景萧疏，堪动宋玉悲凉。",
      "水风轻、苹花渐老，月露冷、梧叶飘黄。",
      "遣情伤。",
      "故人何在，烟水茫茫。",
      "难忘。",
      "文期酒会，几孤风月，屡变星霜。",
      "海阔山遥，未知何处是潇湘。",
      "念双燕、难凭远信，指暮天、空识归航。",
      "黯相望。",
      "断鸿声里，立尽斜阳。"
    ],
    "rhythmic": "玉蝴蝶",
    "tags": ["宋词三百首"]
  },
  {
    "author": "柳永",
    "paragraphs": [
      "渐觉芳郊明媚，夜来膏雨，一洒尘埃。",
      "满目浅桃深杏，露染风裁。",
      "银塘静、鱼鳞簟展，烟岫翠、龟甲屏开。",
      "殷晴雷。",
      "云中鼓吹，游遍蓬莱。",
      "徘徊。",
      "隼旟前后，三千珠履，十二金钗。",
      "雅俗熙熙，下车成宴尽春台。",
      "好雍容、东山妓女，堪笑傲、北海尊罍。",
      "且追陪。",
      "凤池归去，那更重来。"
    ],
    "rhythmic": "玉蝴蝶"
  },
  {
    "author": "柳永",
    "paragraphs": [
      "是处小街斜巷，烂游花馆，连醉瑶卮。",
      "选得芳容端丽，冠绝吴姬。",
      "绛唇轻、笑歌尽雅，莲步稳、举措皆奇。",
      "出屏帏。",
      "倚风情态，约素腰肢。",
      "当时。",
      "绮罗丛里，知名虽久，识面何迟。",
      "见了千花万柳，比并不如伊。",
      "未同欢、寸心暗许，欲话别、纤手重携。",
      "结前期。",
      "美人才子，合是相知。"
    ],
    "rhythmic": "玉蝴蝶"
  },
  {
    "author": "柳永",
    "paragraphs": [
      "误入平康小巷，画檐深处，珠箔微褰。",
      "罗绮丛中，偶认旧识婵娟。",
      "翠眉开、娇横远岫，绿鬓亸、浓染春烟。",
      "忆情牵。",
      "粉墙曾恁，窥宋三年。",
      "迁延。",
      "珊瑚筵上，亲持犀管，旋叠香笺。",
      "要索新词，殢人含笑立尊前。",
      "按新声、珠喉渐稳，想旧意、波脸增妍。",
      "苦留连。",
      "凤衾鸳枕，忍负良天。"
    ],
    "rhythmic": "玉蝴蝶"
  },
  {
    "author": "柳永",
    "paragraphs": [
      "淡荡素商行暮，远空雨歇，平野烟收。",
      "满目江山，堪助楚客冥搜。",
      "素光动、云涛涨晚，紫翠冷、霜巘横秋。",
      "景清幽。",
      "渚兰香谢，汀树红愁。",
      "良俦。",
      "西风吹帽，东篱携酒，共结欢游。",
      "浅酌低吟，坐中俱是饮家流。",
      "对残晖、登临休叹，赏令节、酩酊方酬。",
      "且相留。",
      "眼前尤物，盏里忘忧。"
    ],
    "rhythmic": "玉蝴蝶"
  },
  {
    "author": "柳永",
    "paragraphs": [
      "暮雨初收，长川静、征帆夜落。",
      "临岛屿、蓼烟疏淡，苇风萧索。",
      "几许渔人飞短艇，尽载灯火归村落。",
      "遣行客、当此念回程，伤漂泊。",
      "桐江好，烟漠漠。",
      "波似染，山如削。",
      "绕严陵滩畔，鹭飞鱼跃。",
      "游宦区区成底事，平生况有云泉约。",
      "归去来、一曲仲宣吟，从军乐。"
    ],
    "rhythmic": "满江红"
  },
  {
    "author": "柳永",
    "paragraphs": [
      "访雨寻云，无非是、奇容艳色。",
      "就中有、天真妖丽，自然标格。",
      "恶发姿颜欢喜面，细追想处皆堪惜。",
      "自别后、幽怨与闲愁，成堆积。",
      "鳞鸿阻，无信息。",
      "梦魂断，难寻觅。",
      "尽思量，休又怎生休得。",
      "谁恁多情凭向道，纵来相见且相忆。",
      "便不成、常遣似如今，轻抛掷。"
    ],
    "rhythmic": "满江红"
  },
  {
    "author": "柳永",
    "paragraphs": [
      "万恨千愁，将年少、衷肠牵系。",
      "残梦断、酒醒孤馆，夜长无味。",
      "可惜许枕前多少意，到如今两总无终始。",
      "独自个、赢得不成眠，成憔悴。",
      "添伤感，将何计。",
      "空只恁，厌厌地。",
      "无人处思量，几度垂泪。",
      "不会得都来些子事，甚恁底死难拚弃。",
      "待到头、终久问伊看，如何是。"
    ],
    "rhythmic": "满江红"
  },
  {
    "author": "柳永",
    "paragraphs": [
      "匹马驱驱，摇征辔、溪边谷畔。",
      "望斜日西照，渐沈山半。",
      "两两栖禽归去急，对人相并声相唤。",
      "似笑我、独自向长途，离魂乱。",
      "中心事，多伤感。",
      "人是宿，前村馆。",
      "想鸳衾今夜，共他谁暖。",
      "惟有枕前相思泪，背灯弹了依前满。",
      "怎忘得、香阁共伊时，嫌更短。"
    ],
    "rhythmic": "满江红"
  },
  {
    "author": "柳永",
    "paragraphs": [
      "乘兴，闲泛兰舟，渺渺烟波东去。",
      "淑气散幽香，满蕙兰汀渚。",
      "绿芜平畹，和风轻暖，曲岸垂杨，隐隐隔、桃花圃。",
      "芳树外，闪闪酒旗遥举。",
      "羁旅。",
      "渐入三吴风景，水村渔市。",
      "闲思更远神京，抛掷幽会小欢何处。",
      "不堪独倚危樯，凝情西望日边，繁华地、归程阻。",
      "空自叹当时，言约无据。",
      "伤心最苦。",
      "伫立对、碧云将暮。",
      "关河远，怎奈向、此时情绪。"
    ],
    "rhythmic": "洞仙歌"
  },
  {
    "author": "柳永",
    "paragraphs": [
      "红尘紫陌，斜阳暮草长安道，是离人、断魂处，迢迢匹马西征。",
      "新晴。",
      "韶光明媚，轻烟淡薄和气暖，望花村、路隐映，摇鞭时过长亭。",
      "愁生。",
      "伤凤城仙子，别来千里重行行。",
      "又记得临歧，泪眼湿、莲脸盈盈。",
      "消凝。",
      "花朝月夕，最苦冷落银屏。",
      "想媚容、耿耿无眠，屈指已算回程。",
      "相萦。",
      "空万般思忆，争如归去睹倾城。",
      "向绣帏、深处并枕，说如此牵情。"
    ],
    "rhythmic": "引驾行"
  },
  {
    "author": "柳永",
    "paragraphs": [
      "长空降瑞，寒风翦，淅淅瑶花初下。",
      "乱飘僧舍，密洒歌楼，迤逦渐迷鸳瓦。",
      "好是渔人，披得一蓑归去，江上晚来堪画。",
      "满长安，高却旗亭酒价。",
      "幽雅。",
      "乘兴最宜访戴，泛小棹、越溪潇洒。",
      "皓鹤夺鲜，白鹇失素，千里广铺寒野。",
      "须信幽兰歌断，彤云收尽，别有瑶台琼榭。",
      "放一轮明月，交光清夜。"
    ],
    "rhythmic": "望远行"
  },
  {
    "author": "柳永",
    "paragraphs": [
      "对潇潇、暮雨洒江天，一番洗清秋。",
      "渐霜风凄惨，关河冷落，残照当楼。",
      "是处红衰翠减，苒苒物华休。",
      "惟有长江水，无语东流。",
      "不忍登高临远，望故乡渺邈，归思难收。",
      "叹年来踪迹，何事苦淹留。",
      "想佳人、妆楼顒望，误几回、天际识归舟。",
      "争知我、倚阑干处，正恁凝愁。"
    ],
    "rhythmic": "八声甘州",
    "tags": ["宋词三百首", "长江"]
  },
  {
    "author": "柳永",
    "paragraphs": [
      "梦觉小庭院，冷风淅淅，疏雨潇潇。",
      "绮窗外，秋声败叶狂飘。",
      "心摇。",
      "奈寒漏永，孤帏悄，泪烛空烧。",
      "无端处，是绣衾鸳枕，闲过清宵。",
      "萧条。",
      "牵情系恨，争向年少偏饶。",
      "觉新来、憔悴旧日风标。",
      "魂消。",
      "念欢娱事，烟波阻、后约方遥。",
      "还经岁，问怎生禁得，如许无聊。"
    ],
    "rhythmic": "临江仙"
  },
  {
    "author": "柳永",
    "paragraphs": [
      "登孤垒荒凉，危亭旷望，静临烟渚。",
      "对雌霓挂雨，雄风拂槛，微收烦暑。",
      "渐觉一叶惊秋，残蝉噪晚，素商时序。",
      "览景想前欢，指神京，非雾非烟深处。",
      "向此成追感，新愁易积，故人难聚。",
      "凭高尽日凝伫。",
      "赢得消魂无语。",
      "极目霁霭霏微，暝鸦零乱，萧索江城暮。",
      "南楼画角，又送残阳去。"
    ],
    "rhythmic": "竹马子・竹马儿",
    "tags": ["宋词三百首"]
  },
  {
    "author": "柳永",
    "paragraphs": [
      "意中有个人，芳颜二八。",
      "天然俏、自来奸黠。",
      "最奇绝。",
      "是笑时、媚靥深深，百态千娇，再三偎著，再三香滑。",
      "久离缺。",
      "夜来魂梦里，尤花殢雪。",
      "分明似旧家时节。",
      "正欢悦。",
      "被邻鸡唤起，一场寂寥，无眠向晓，空有半窗残月。"
    ],
    "rhythmic": "小镇西・小镇西犯"
  },
  {
    "author": "柳永",
    "paragraphs": [
      "水乡初禁火，青春未老。",
      "芳菲满、柳汀烟岛。",
      "波际红帏缥缈。",
      "尽杯盘小。",
      "歌祓禊，声声谐楚调。",
      "路缭绕。",
      "野桥新市里，花秾妓好。",
      "引游人、兢来喧笑。",
      "酩酊谁家年少。",
      "信玉山倒。",
      "家何处，落日眠芳草。"
    ],
    "rhythmic": "小镇西犯"
  },
  {
    "author": "柳永",
    "paragraphs": [
      "一叶扁舟轻帆卷。",
      "暂泊楚江南岸。",
      "孤城暮角，引胡茄怨。",
      "水茫茫，平沙雁、旋惊散。",
      "烟敛寒林簇，画屏展。",
      "天际遥山小，黛眉浅。",
      "旧赏轻抛，到此成游宦。",
      "觉客程劳，年光晚。",
      "异乡风物，忍萧索、当愁眼。",
      "帝城赊，秦楼阻，旅魂乱。",
      "芳草连空阔，残照满。",
      "佳人无消息，断云远。"
    ],
    "rhythmic": "迷神引",
    "tags": ["宋词三百首"]
  },
  {
    "author": "柳永",
    "paragraphs": [
      "香靥融春雪，翠鬓亸秋烟。",
      "楚腰纤细正笄年。",
      "凤帏夜短，偏爱日高眠。",
      "起来贪颠耍，只恁残却黛眉，不整花钿。",
      "有时携手闲坐，偎倚绿窗前。",
      "温柔情态尽人怜。",
      "画堂春过，悄悄落花天。",
      "最是娇痴处，尤殢檀郎，未教拆了秋千。"
    ],
    "rhythmic": "促拍满路花"
  },
  {
    "author": "柳永",
    "paragraphs": [
      "淡烟残照，摇曳溪光碧。",
      "溪边浅桃深杏，迤逦染春色。",
      "昨夜扁舟泊处，枕底当滩碛。",
      "波声渔笛。",
      "惊回好梦，梦里欲归归不得。",
      "展转翻成无寐，因此伤行役。",
      "思念多媚多娇，咫尺千山隔。",
      "都为深情密爱，不忍轻离拆。",
      "好天良夕。",
      "鸳帷寂寞，算得也应暗相忆。"
    ],
    "rhythmic": "六么令"
  },
  {
    "author": "柳永",
    "paragraphs": [
      "何事春工用意。",
      "绣画出、万红千翠。",
      "艳杏夭桃，垂杨芳草，各斗雨膏烟腻。",
      "如斯佳致。",
      "早晚是、读书天气。",
      "渐渐园林明媚。",
      "便好安排欢计。",
      "论槛买花，盈车载酒，百琲千金邀妓。",
      "何妨沈醉。",
      "有人伴、日高春睡。"
    ],
    "rhythmic": "剔银灯"
  },
  {
    "author": "柳永",
    "paragraphs": [
      "如削肌肤红玉莹。",
      "举措有、许多端正。",
      "二年三岁同鸳寝。",
      "表温柔心性。",
      "别后无非良夜永。",
      "如何向、名牵利役，归期未定。",
      "算伊心里，却冤成薄幸。"
    ],
    "rhythmic": "红窗听"
  },
  {
    "author": "柳永",
    "paragraphs": [
      "鸣珂碎撼都门晓，旌幢拥下天人。",
      "马摇金辔破香尘。",
      "壶浆盈路，欢动一城春。",
      "扬州曾是追游地，酒台花径仍存。",
      "凤箫依旧月中闻。",
      "荆王魂梦，应认岭头云。"
    ],
    "rhythmic": "临江仙"
  },
  {
    "author": "柳永",
    "paragraphs": [
      "向深秋，雨馀爽气肃西郊。",
      "陌上夜阑，襟袖起凉飙。",
      "天末残星，流电未灭，闪闪隔林梢。",
      "又是晓鸡声断，阳乌光动，渐分山路迢迢。",
      "驱驱行役，苒苒光阴，绳头利禄，蜗角功名，毕竟成何事，漫相高。",
      "抛掷云泉，狎玩尘土，壮节等闲消。",
      "幸有五湖烟浪，一船风月，会须归去老渔樵。"
    ],
    "rhythmic": "凤归云"
  },
  {
    "author": "柳永",
    "paragraphs": [
      "淡烟飘薄。",
      "莺花谢、清和院落。",
      "树阴翠、密叶成幄。",
      "麦秋霁景，夏云忽变奇峰、倚寥廓。",
      "波暖银塘，涨新萍绿鱼跃。",
      "想端忧多暇，陈王是日，嫩苔生阁。",
      "正铄石天高，流金昼永，楚榭光风转蕙，披襟处、波翻翠幕。",
      "以文会友，沈李浮瓜忍轻诺。",
      "别馆清闲，避炎蒸、岂须河朔。",
      "但尊前随分，雅歌艳舞，尽成欢乐。"
    ],
    "rhythmic": "女冠子"
  },
  {
    "author": "柳永",
    "paragraphs": [
      "骤雨新霁。",
      "荡原野、清如洗。",
      "断霞散彩，残阳倒影，天外云峰，数朵相倚。",
      "露荷烟芰满池塘，见次第、几番红翠。",
      "当是时、河朔飞觞，避炎蒸，想风流堪继。",
      "晚来高树清风起。",
      "动帘幕、生秋气。",
      "画楼昼寂，兰堂夜静，舞艳歌姝，渐任罗绮。",
      "讼闲时泰足风情，便争奈、雅歌都废。",
      "省教成、几阕清歌，尽新声，好尊前重理。"
    ],
    "rhythmic": "玉山枕"
  },
  {
    "author": "柳永",
    "paragraphs": [
      "花心柳眼。",
      "郎似游丝常惹绊。",
      "慵困谁怜。",
      "绣线金针不喜穿。",
      "深房密宴。",
      "争向好天多聚散。",
      "绿锁窗前。",
      "几日春愁废管弦。"
    ],
    "rhythmic": "减字木兰花"
  },
  {
    "author": "柳永",
    "paragraphs": [
      "有个人人真攀羡。",
      "问著洋洋回却面。",
      "你若无意向他人，为甚梦中频相见。",
      "不如闻早还却愿。",
      "免使牵人虚魂乱。",
      "风流肠肚不坚牢，祗恐被伊牵引断。"
    ],
    "rhythmic": "木兰花令"
  },
  {
    "author": "柳永",
    "paragraphs": [
      "冻云深，淑气浅，寒欺绿野。",
      "轻雪伴、早梅飘谢。",
      "艳阳天，正明媚，却成潇洒。",
      "玉人歌，画楼酒，对此景、骤增高价。",
      "卖花巷陌，放灯台榭。",
      "好时节、怎生轻舍。",
      "赖和风，荡霁蔼，廓清良夜。",
      "玉尘铺，桂华满，素光里、更堪游冶。"
    ],
    "rhythmic": "甘州令"
  },
  {
    "author": "柳永",
    "paragraphs": [
      "苎萝妖艳世难偕。",
      "善媚悦君怀。",
      "后庭恃宠，尽使绝嫌猜。",
      "正恁朝欢暮宴，情未足，早江上兵来。",
      "捧心调态军前死，罗绮旋变尘埃。",
      "至今想，怨魂无主尚徘徊。",
      "夜夜姑苏城外，当时月，但空照荒台。"
    ],
    "rhythmic": "西施"
  },
  {
    "author": "柳永",
    "paragraphs": [
      "柳街灯市好花多。",
      "尽让美琼娥。",
      "万娇千媚，的的在层波。",
      "取次梳妆，自有天然态，爱浅画双娥。",
      "断肠最是金闺客，空怜爱、奈伊何。",
      "洞房咫尺，无计枉朝珂。",
      "有意怜才，每遇行云处，幸时恁相过。"
    ],
    "rhythmic": "西施"
  },
  {
    "author": "柳永",
    "paragraphs": [
      "自从回步百花桥。",
      "便独处清宵。",
      "凤衾鸳枕，何事等闲抛。",
      "纵有馀香，也似郎恩爱，向日夜潜消。",
      "恐伊不信芳容改，将憔悴、写霜绡。",
      "更凭锦字，字字说情憀。",
      "要识愁肠，但看丁香树，渐结尽春梢。"
    ],
    "rhythmic": "西施"
  },
  {
    "author": "柳永",
    "paragraphs": [
      "翠深红浅。",
      "愁娥黛蹙，娇波刀翦。",
      "奇容妙妓，争逞舞裀歌扇。",
      "妆光生粉面。",
      "坐中醉客风流惯。",
      "尊前见。",
      "特地惊狂眼。",
      "不似少年时节，千金争选。",
      "相逢何太晚。"
    ],
    "rhythmic": "河传"
  },
  {
    "author": "柳永",
    "paragraphs": [
      "淮岸。",
      "向晚。",
      "圆荷向背，芙蓉深浅。",
      "仙娥画舸，露渍红芳交乱。",
      "难分花与面。",
      "采多渐觉轻船满。",
      "呼归伴。",
      "急桨烟村远。",
      "隐隐棹歌，渐被蒹葭遮断。",
      "曲终人不见。"
    ],
    "rhythmic": "河传"
  },
  {
    "author": "柳永",
    "paragraphs": [
      "帝里。",
      "闲居小曲深坊，庭院沈沈朱户闭。",
      "新霁。",
      "畏景天气。",
      "薰风帘幕无人，永昼厌厌如度岁。",
      "愁悴。",
      "枕簟微凉，睡久辗转慵起。",
      "砚席尘生，新诗小阕，等闲都尽废。",
      "这些儿、寂寞情怀，何事新来常恁地。"
    ],
    "rhythmic": "郭郎儿近拍"
  },
  {
    "author": "柳永",
    "paragraphs": [
      "月华边。",
      "万年芳树起祥烟。",
      "帝居壮丽，皇家熙盛，宝运当千。",
      "端门清昼，觚稜照日，双阙中天。",
      "太平时、朝野多欢。",
      "遍锦街香陌，钧天歌吹，阆苑神仙。",
      "昔观光得意，狂游风景，再睹更精妍。",
      "傍柳阴，寻花径，空恁亸辔垂鞭。",
      "乐游雅戏，平康艳质，应也依然。",
      "仗何人、多谢婵娟。",
      "道宦途踪迹，歌酒情怀，不似当年。"
    ],
    "rhythmic": "透碧霄"
  },
  {
    "author": "柳永",
    "paragraphs": [
      "倚危楼伫立，乍萧索、晚晴初。",
      "渐素景衰残，风砧韵响，双树红疏。",
      "云衢。",
      "见新雁过，奈佳人自别阻音书。",
      "空遣悲秋念远，寸肠万恨萦纡。",
      "皇都。",
      "暗想欢游，成往事、动欷歔。",
      "念对酒当歌，低帏并枕，翻恁轻孤。",
      "归途。",
      "纵凝望处，但斜阳暮霭满平芜。",
      "赢得无言悄悄，凭阑尽日踟蹰。"
    ],
    "rhythmic": "木兰花慢"
  },
  {
    "author": "柳永",
    "paragraphs": [
      "拆桐花烂漫，乍疏雨、洗清明。",
      "正艳杏烧林，缃桃绣野，芳景如屏。",
      "倾城。",
      "尽寻胜去，骤雕鞍绀幰出郊坰。",
      "风暖繁弦脆管，万家竞奏新声。",
      "盈盈。",
      "斗草踏青。",
      "人艳冶、递逢迎。",
      "向路傍往往，遗簪坠珥，珠翠纵横。",
      "欢情。",
      "对佳丽地，信金罍罄竭玉山倾。",
      "拼却明朝永日，画堂一枕春酲。"
    ],
    "rhythmic": "木兰花慢"
  },
  {
    "author": "柳永",
    "paragraphs": [
      "古繁华茂苑，是当日、帝王州。",
      "咏人物鲜明，土风细腻，曾美诗流。",
      "寻幽。",
      "近香径处，聚莲娃钓叟簇汀洲。",
      "晴景吴波练静，万家绿水朱楼。",
      "凝旒。",
      "乃眷东南，思共理、命贤侯。",
      "继梦得文章，乐天惠爱，布政优优。",
      "鳌头。",
      "况虚位久，遇名都胜景阻淹留。",
      "赢得兰堂酝酒，画船携妓欢游。"
    ],
    "rhythmic": "木兰花慢"
  },
  {
    "author": "柳永",
    "paragraphs": [
      "渡口、向晚，乘瘦马、陟平冈。",
      "西郊又送秋光。",
      "对暮山横翠，衬残叶飘黄。",
      "凭高念远，素景楚天，无处不凄凉。",
      "香闺别来无信息，云愁雨恨难忘。",
      "指帝城归路，但烟水茫茫。",
      "凝情望断泪眼，尽日独立斜阳。"
    ],
    "rhythmic": "临江仙引"
  },
  {
    "author": "柳永",
    "paragraphs": [
      "上国。",
      "去客。",
      "停飞盖、促离筵。",
      "长安古道绵绵。",
      "见岸花啼露，对堤柳愁烟。",
      "物情人意，向此触目，无处不凄然。",
      "醉拥征骖犹伫立，盈盈泪眼相看。",
      "况绣帏人静，更山馆春寒。",
      "今宵怎向漏永，顿成两处孤眠。"
    ],
    "rhythmic": "临江仙引"
  },
  {
    "author": "柳永",
    "paragraphs": [
      "画舸、荡桨，随浪箭、隔岸虹。",
      "□荷占断秋容。",
      "疑水仙游泳，向别浦相逢。",
      "鲛丝雾吐渐收，细腰无力转娇慵。",
      "罗袜凌波成旧恨，有谁更赋惊鸿。",
      "想媚魂香信，算密锁瑶宫。",
      "游人漫劳倦□，奈何不逐东风。"
    ],
    "rhythmic": "临江仙引"
  },
  {
    "author": "柳永",
    "paragraphs": [
      "宝髻瑶簪。",
      "严妆巧，天然绿媚红深。",
      "绮罗丛里，独逞讴吟。",
      "一曲阳春定价，何啻值千金。",
      "倾听处，王孙帝子，鹤盖成阴。",
      "凝态掩霞襟。",
      "动象板声声，怨思难任。",
      "嘹亮处，迥压弦管低沈。",
      "时恁回眸敛黛，空役五陵心。",
      "须信道，缘情寄意，别有知音。"
    ],
    "rhythmic": "瑞鹧鸪"
  },
  {
    "author": "柳永",
    "paragraphs": [
      "吴会风流。",
      "人烟好，高下水际山头。",
      "瑶台绛阙，依约蓬丘。",
      "万井千闾富庶，雄压十三州。",
      "触处青娥画舸，红粉朱楼。",
      "方面委元侯。",
      "致讼简时丰，继日欢游。",
      "襦温裤暖，已扇民讴。",
      "旦暮锋车命驾，重整济川舟。",
      "当恁时，沙堤路稳，归去难留。"
    ],
    "rhythmic": "瑞鹧鸪"
  },
  {
    "author": "柳永",
    "paragraphs": [
      "薄衾小枕天气。",
      "乍觉别离滋味。",
      "展转数寒更，起了还重睡。",
      "毕竟不成眠，一夜长如岁。",
      "也拟待、却回征辔。",
      "又争奈、已成行计。",
      "万种思量，多方开解，只恁寂寞厌厌地。",
      "系我一生心，负你千行泪。"
    ],
    "rhythmic": "忆帝京"
  },
  {
    "author": "柳永",
    "paragraphs": [
      "一声鸡，又报残更歇。",
      "秣马巾车催发。",
      "草草主人灯下别。",
      "山路险，新霜滑。",
      "瑶珂响、起栖乌，金镫冷、敲残月。",
      "渐西风紧，襟袖凄冽。",
      "遥指白玉京，望断黄金阙。",
      "远道何时行彻。",
      "算得佳人凝恨切。",
      "应念念，归时节。",
      "相见了、执柔荑，幽会处、偎香雪。",
      "免鸳衾，两恁虚设。"
    ],
    "rhythmic": "塞孤"
  },
  {
    "author": "柳永",
    "paragraphs": [
      "天将奇艳与寒梅。",
      "乍惊繁杏腊前开。",
      "暗想花神、巧作江南信，鲜染燕脂细翦裁。",
      "寿阳妆罢无端饮，凌晨酒入香腮。",
      "恨听烟坞深中，谁恁吹羌管逐风来。",
      "绛雪纷纷落翠苔。"
    ],
    "rhythmic": "瑞鹧鸪"
  },
  {
    "author": "柳永",
    "paragraphs": [
      "全吴嘉会古风流。",
      "渭南往岁忆来游。",
      "西子方来、越相功成去，千里沧江一叶舟。",
      "至今无限盈盈者，尽来拾翠芳洲。",
      "最是簇簇寒村，遥认南朝路、晚烟收。",
      "三两人家古渡头。"
    ],
    "rhythmic": "瑞鹧鸪"
  },
  {
    "author": "柳永",
    "paragraphs": [
      "嘉景，向少年彼此，争不雨沾云惹。",
      "奈傅粉英俊，梦兰品雅。",
      "金丝帐暖银屏亚。",
      "并粲枕、轻偎轻倚，绿娇红姹。",
      "算一笑，百琲明珠非价。",
      "闲暇。",
      "每祗向、洞房深处，痛怜极宠，似觉些子轻孤，早恁背人沾洒。",
      "从来娇纵多猜讶。",
      "更对翦香云，须要深心同写。",
      "爱搵了双眉，索人重画。",
      "忍孤艳冶。",
      "断不等闲轻舍。",
      "鸳衾下。",
      "愿常恁、好天良夜。"
    ],
    "rhythmic": "洞仙歌"
  },
  {
    "author": "柳永",
    "paragraphs": [
      "远岸收残雨。",
      "雨残稍觉江天暮。",
      "拾翠汀洲人寂静，立双双鸥鹭。",
      "望几点、渔灯隐映蒹葭浦。",
      "停画桡、两两舟人语。",
      "道去程今夜，遥指前村烟树。",
      "游宦成羁旅。",
      "短樯吟倚闲凝伫。",
      "万水千山迷远近，想乡关何处。",
      "自别后、风亭月榭孤欢聚。",
      "刚断肠、惹得离情苦。",
      "听杜宇声声，劝人不如归去。"
    ],
    "rhythmic": "安公子"
  },
  {
    "author": "柳永",
    "paragraphs": [
      "梦觉清宵半。",
      "悄然屈指听银箭。",
      "惟有床前残泪烛，啼红相伴。",
      "暗惹起、云愁雨恨情何限。",
      "从卧来、展转千馀遍。",
      "恁数重鸳被，怎向孤眠不暖。",
      "堪恨还堪叹。",
      "当初不合轻分散。",
      "及至厌厌独自个，却眼穿肠断。",
      "似恁地、深情密意如何拚。",
      "虽后约、的有于飞愿。",
      "奈片时难过，怎得如今便见。"
    ],
    "rhythmic": "安公子"
  },
  {
    "author": "柳永",
    "paragraphs": [
      "繁红嫩翠。",
      "艳阳景，妆点神州明媚。",
      "是处楼台，朱门院落，弦管新声腾沸。",
      "恣游人、无限驰骤，娇马车如水。",
      "竟寻芳选胜，归来向晚，起通衢近远，香尘细细。",
      "太平世。",
      "少年时，忍把韶光轻弃。",
      "况有红妆，楚腰越艳，一笑千金何啻。",
      "向尊前、舞袖飘雪，歌响行云止。",
      "愿长绳、且把飞乌系。",
      "任好从容痛饮，谁能惜醉。"
    ],
    "rhythmic": "长寿乐"
  },
  {
    "author": "柳永",
    "paragraphs": [
      "水乡天气，洒蒹葭、露结寒生早。",
      "客馆更堪秋杪。",
      "空阶下、木叶飘零，飒飒声乾，狂风乱扫。",
      "当无绪、人静酒初醒，天外征鸿，知送谁家归信，穿云悲叫。",
      "蛩响幽窗，鼠窥寒砚，一点银釭闲照。",
      "梦枕频惊，愁衾半拥，万里归心悄悄。",
      "往事追思多少。",
      "赢得空使方寸扰。",
      "断不成眠，此夜厌厌，就中难晓。"
    ],
    "rhythmic": "倾杯・倾杯乐"
  },
  {
    "author": "柳永",
    "paragraphs": [
      "金风淡荡，渐秋光老、清宵永。",
      "小院新晴天气，轻烟乍敛，皓月当轩练净。",
      "对千里寒光，念幽期阻、当残景。",
      "早是多情多病。",
      "那堪细把，旧约前欢重省。",
      "最苦碧云信断，仙乡路杳，归鸿难倩。",
      "每高歌、强遣离怀，惨咽、翻成心耿耿。",
      "漏残露冷。",
      "空赢得、悄悄无言，愁绪终难整。",
      "又是立尽，梧桐碎影。"
    ],
    "rhythmic": "倾杯・倾杯乐"
  },
  {
    "author": "柳永",
    "paragraphs": [
      "鹜落霜洲，雁横烟渚，分明画出秋色。",
      "暮雨乍歇。",
      "小楫夜泊，宿苇村山驿。",
      "何人月下临风处，起一声羌笛。",
      "离愁万绪，闻岸草、切切蛩吟如织。",
      "为忆。",
      "芳容别后，水遥山远，何计凭鳞翼。",
      "想绣阁深沈，争知憔悴损、天涯行客。",
      "楚峡云归，高阳人散，寂寞狂踪迹。",
      "望京国。",
      "空目断、远峰凝碧。"
    ],
    "rhythmic": "倾杯・倾杯乐"
  },
  {
    "author": "柳永",
    "paragraphs": [
      "黄金榜上。",
      "偶失龙头望。",
      "明代暂遗贤，如何向。",
      "未遂风云便，争不恣狂荡。",
      "何须论得丧。",
      "才子词人，自是白衣卿相。",
      "烟花巷陌，依约丹青屏障。",
      "幸有意中人，堪寻访。",
      "且恁偎红翠，风流事、平生畅。",
      "青春都一饷。",
      "忍把浮名，换了浅斟低唱。"
    ],
    "rhythmic": "鹤冲天"
  },
  {
    "author": "柳永",
    "paragraphs": [
      "翦裁用尽春工意。",
      "浅蘸朝霞千万蕊。",
      "天然淡泞好精神，洗尽严妆方见媚。",
      "风亭月榭闲相倚。",
      "紫玉枝梢红蜡蒂。",
      "假饶花落未消愁，煮酒杯盘催结子。"
    ],
    "rhythmic": "木兰花・玉楼春"
  },
  {
    "author": "柳永",
    "paragraphs": [
      "东风催露千娇面。",
      "欲绽红深开处浅。",
      "日高梳洗甚时忺，点滴燕脂匀未遍。",
      "霏微雨罢残阳院。",
      "洗出都城新锦段。",
      "美人纤手摘芳枝，插在钗头和凤颤。"
    ],
    "rhythmic": "木兰花・玉楼春"
  },
  {
    "author": "柳永",
    "paragraphs": [
      "黄金万缕风牵细。",
      "寒食初头春有味。",
      "殢烟尤雨索春饶，一日三眠夸得意。",
      "章街隋岸欢游地。",
      "高拂楼台低映水。",
      "楚王空待学风流，饿损宫腰终不似。"
    ],
    "rhythmic": "木兰花・玉楼春"
  },
  {
    "author": "柳永",
    "paragraphs": [
      "楼锁轻烟，水横斜照，遥山半隐愁碧。",
      "片帆岸远，行客路杳，簇一天寒色。",
      "楚梅映雪数枝艳，报青春消息。",
      "年华梦促，音信断、声远飞鸿南北。",
      "算伊别来无绪，翠消红减，双带长抛掷。",
      "但泪眼沈迷，看朱成碧。",
      "惹闲愁堆积。",
      "雨意云情，酒心花态，孤负高阳客。",
      "梦难极。",
      "和梦也、多时间隔。"
    ],
    "rhythmic": "倾杯乐"
  },
  {
    "author": "柳永",
    "paragraphs": [
      "忆绣衾相向轻轻语。",
      "屏山掩、红蜡长明，金兽盛熏兰炷。",
      "何期到此，酒态花情顿孤负。",
      "柔肠断、还是黄昏，那更满庭风雨。",
      "听空阶和漏，碎声斗滴愁眉聚。",
      "算伊还共谁人，争知此冤苦。",
      "念千里烟波，迢迢前约，旧欢慵省，一向无心绪。"
    ],
    "rhythmic": "祭天神"
  },
  {
    "author": "柳永",
    "paragraphs": [
      "吹破残烟入夜风。",
      "一轩明月上帘栊。",
      "因惊路远人还远，纵得心同寝未同。",
      "情脉脉，意忡忡。",
      "碧云归去认无踪。",
      "只应曾向前生里，爱把鸳鸯两处笼。"
    ],
    "rhythmic": "鹧鸪天"
  },
  {
    "author": "柳永",
    "paragraphs": [
      "一夜狂风雨。",
      "花英坠、碎红无数。",
      "垂杨漫结黄金缕。",
      "尽春残、萦不住。",
      "蝶稀蜂散知何处。",
      "殢尊酒、转添愁绪。",
      "多情不惯相思苦。",
      "休惆怅、好归去。"
    ],
    "rhythmic": "归去来"
  },
  {
    "author": "柳永",
    "paragraphs": [
      "梦觉纱窗晓。",
      "残灯掩然空照。",
      "因思人事苦萦牵，离愁别恨，无限何时了。",
      "怜深定是心肠小。",
      "往往成烦恼。",
      "一生惆怅情多少。",
      "月不长圆，春色易为老。"
    ],
    "rhythmic": "梁州令"
  },
  {
    "author": "柳永",
    "paragraphs": [
      "轻蹑罗鞋掩绛绡。",
      "传音耗、苦相招。",
      "语声犹颤不成娇。",
      "乍得见、两魂消。",
      "匆匆草草难留恋，还归去又无聊。",
      "若谐雨夕与云朝。",
      "得似个、有嚣嚣。"
    ],
    "rhythmic": "燕归梁"
  },
  {
    "author": "柳永",
    "paragraphs": [
      "艳阳天气，烟雨风暖，芳郊澄朗闲凝伫。",
      "渐妆点亭台，参差佳树。",
      "舞腰困力，垂杨绿映，浅桃秾李夭夭，嫩红无数。",
      "度绮燕、流莺斗双语。",
      "翠娥南陌簇簇，蹑影红阴，缓移娇步。",
      "抬粉面、韶容花光相妒。",
      "绛绡袖举。",
      "云鬟风颤，半遮檀口含羞，背人偷顾。",
      "竞斗草、金钗笑争赌。",
      "对此嘉景，顿觉消凝，惹成愁绪。",
      "念解佩、轻盈在何处。",
      "忍良时、孤负少年等闲度。",
      "空望极、回首斜阳暮。",
      "叹浪萍风梗知何去。"
    ],
    "rhythmic": "夜半乐"
  },
  {
    "author": "柳永",
    "paragraphs": [
      "繁华锦烂。",
      "已恨归期晚。",
      "翠减红稀莺似懒。",
      "特地柔肠欲断。",
      "不堪尊酒频倾。",
      "恼人转转愁生。",
      "□□□□□□，多情争似无情。"
    ],
    "rhythmic": "清平乐"
  },
  {
    "author": "柳永",
    "paragraphs": [
      "红板桥头秋光暮。",
      "淡月映烟方煦。",
      "寒溪蘸碧，绕垂杨路。",
      "重分飞，携纤手、泪如雨。",
      "波急隋堤远，片帆举。",
      "倏忽年华改，向期阻。",
      "时觉春残，渐渐飘花絮。",
      "好夕良天长孤负。",
      "洞房闲掩，小屏空、无心觑。",
      "指归云，仙乡杳、在何处。",
      "遥夜香衾暖，算谁与。",
      "知他深深约，记得否。"
    ],
    "rhythmic": "迷神引"
  },
  {
    "author": "柳永",
    "paragraphs": ["多情到了多病。"],
    "rhythmic": "失调名"
  },
  {
    "author": "柳永",
    "paragraphs": [
      "每到秋来，转添甚况味。",
      "金风动、冷清清地。",
      "残蝉噪晚，甚聒得、人心欲碎，更休道、宋玉多悲，石人、也须下泪。",
      "衾寒枕冷，夜迢迢、更无寐。",
      "深院静、月明风细。",
      "巴巴望晓，怎生捱、更迢递。",
      "料我儿、只在枕头根底，等人来、睡梦里。"
    ],
    "rhythmic": "爪茉莉"
  },
  {
    "author": "柳永",
    "paragraphs": [
      "火云初布。",
      "迟迟永日炎暑。",
      "浓阴高树。",
      "黄鹂叶底，羽毛学整，方调娇语。",
      "薰风时渐动，峻阁池塘，芰荷争吐。",
      "画梁紫燕，对对衔泥，飞来又去。",
      "想佳期、容易成辜负。",
      "共人人、同上画楼斟香醑。",
      "恨花无主。",
      "卧象床犀枕，成何情绪。",
      "有时魂梦断，半窗残月，透帘穿户。",
      "去年今夜，扇儿扇我，情人何处。"
    ],
    "rhythmic": "女冠子"
  },
  {
    "author": "柳永",
    "paragraphs": [
      "晚晴初，淡烟笼月，风透蟾光如洗。",
      "觉翠帐、凉生秋思。",
      "渐入微寒天气。",
      "败叶敲窗，西风满院，睡不成还起。",
      "更漏咽、滴破忧心，万感并生，都在离人愁耳。",
      "天怎知、当时一句，做得十分萦系。",
      "夜永有时，分明枕上，觑着孜孜地。",
      "烛暗时酒醒，元来又是梦里。",
      "睡觉来、披衣独坐，万种无憀情意。",
      "怎得伊来，重谐云雨，再整馀香被。",
      "祝告天发愿，从今永无抛弃。"
    ],
    "rhythmic": "十二时・忆少年"
  },
  {
    "author": "柳永",
    "paragraphs": [
      "小园东，花共柳。",
      "红紫又一齐开了。",
      "引将蜂蝶燕和莺，成阵价、忙忙走。",
      "花心偏向蜂儿有。",
      "莺共燕、吃他拖逗。",
      "蜂儿却入、花里藏身，胡蝶儿、你且退后。"
    ],
    "rhythmic": "红窗迥"
  },
  {
    "author": "柳永",
    "paragraphs": [
      "师师生得艳冶，香香於我情多。",
      "安安那更久比和。",
      "四个打成一个。",
      "幸自苍皇未款，新词写处多磨。",
      "几回扯了又重挼。",
      "奸字中心著我。"
    ],
    "rhythmic": "西江月"
  },
  {
    "author": "柳永",
    "paragraphs": [
      "匆匆相见，懊恼恩情太薄。",
      "霎时云雨人抛却。",
      "教我行思坐想，肌肤如削。",
      "恨只恨、相违旧约。",
      "相思成病，那更潇潇雨落。",
      "断肠人在阑干角。",
      "山远水远人远，音信难托。",
      "这滋味、黄昏又恶。"
    ],
    "rhythmic": "凤凰阁"
  },
  {
    "author": "张先",
    "paragraphs": [
      "双蝶绣罗裙。",
      "东池宴。",
      "初相见。",
      "朱粉不深匀。",
      "闲花淡淡春。",
      "细看诸处好。",
      "人人道。",
      "柳腰身。",
      "昨日乱山昏。",
      "来时衣上云。"
    ],
    "rhythmic": "醉垂鞭",
    "tags": ["宋词三百首"]
  },
  {
    "author": "张先",
    "paragraphs": [
      "朱粉不须施。",
      "花枝小。",
      "春偏好。",
      "娇妙近胜衣。",
      "轻罗红雾垂。",
      "琵琶金画凤。",
      "双条重。",
      "倦眉低。",
      "啄木细声迟。",
      "黄蜂花上飞。"
    ],
    "rhythmic": "醉垂鞭"
  },
  {
    "author": "张先",
    "paragraphs": [
      "何处可魂消。",
      "京口终朝两信潮。",
      "不管离心千叠恨，滔滔。",
      "催促行人动去桡。",
      "记得旧江皋。",
      "绿杨轻絮几条条。",
      "春水一篙残照阔，遥遥。",
      "有个多情立画桥。"
    ],
    "rhythmic": "南乡子"
  },
  {
    "author": "张先",
    "paragraphs": [
      "潮上水清浑。",
      "棹影轻於水底云。",
      "去意徘徊无奈泪，衣巾。",
      "犹有当时粉黛痕。",
      "海近古城昏。",
      "暮角寒沙雁队分。",
      "今夜相思应看月，无人。",
      "露冷依前独掩门。"
    ],
    "rhythmic": "南乡子"
  },
  {
    "author": "张先",
    "paragraphs": [
      "忆郎还上层楼曲。",
      "楼前芳草年年绿。",
      "绿似去时袍。",
      "回头风袖飘。",
      "郎袍应已旧。",
      "颜色非长久。",
      "惜恐镜中春。",
      "不如花草新。"
    ],
    "rhythmic": "菩萨蛮"
  },
  {
    "author": "张先",
    "paragraphs": [
      "闻人语著仙卿字。",
      "瞋情恨意还须喜。",
      "何况草长时。",
      "酒前频共伊。",
      "娇香堆宝帐。",
      "月到梨花上。",
      "心事两人知。",
      "掩灯罗幕垂。"
    ],
    "rhythmic": "菩萨蛮"
  },
  {
    "author": "张先",
    "paragraphs": [
      "夜深不至春蟾见。",
      "令人更更情飞乱。",
      "翠幕动风亭。",
      "时疑响屉声。",
      "花香闻水榭。",
      "几误飘衣麝。",
      "不忍下朱扉。",
      "绕廊重待伊。"
    ],
    "rhythmic": "菩萨蛮"
  },
  {
    "author": "张先",
    "paragraphs": [
      "簟纹衫色娇黄浅。",
      "钗头秋叶玲珑翦。",
      "轻怯瘦腰身。",
      "纱窗病起人。",
      "相思魂欲绝。",
      "莫话新秋别。",
      "何处断离肠。",
      "西风昨夜凉。"
    ],
    "rhythmic": "菩萨蛮"
  },
  {
    "author": "张先",
    "paragraphs": [
      "衾凤犹温，笼鹦尚睡。",
      "宿妆稀淡眉成字。",
      "映花避月上行廊，珠裙摺摺轻垂地。",
      "翠幕成波，新荷贴水。",
      "纷纷烟柳低还起。",
      "重墙绕院更重门，春风无路通深意。"
    ],
    "rhythmic": "踏莎行"
  },
  {
    "author": "张先",
    "paragraphs": [
      "波湛横眸，霞分腻脸。",
      "盈盈笑动笼香靥。",
      "有情未结凤楼欢，无憀爱把歌眉敛。",
      "密意欲传，娇羞未敢。",
      "斜偎象板还偷盰。",
      "轻轻试问借人麽，佯佯不觑云鬟点。"
    ],
    "rhythmic": "踏莎行"
  },
  {
    "author": "张先",
    "paragraphs": [
      "万乘靴袍御紫宸。",
      "挥豪敷丽藻，尽经纶。",
      "第名天陛首平津。",
      "东堂桂，重占一枝春。",
      "殊观耸簪绅。",
      "蓬山仙话重，霈恩新。",
      "暂时趋府冠谈宾。",
      "十年外，身是凤池人。"
    ],
    "rhythmic": "感皇恩"
  },
  {
    "author": "张先",
    "paragraphs": [
      "体态看来隐约，梳妆好是家常。",
      "檀槽初抱更安详。",
      "立向尊前一行。",
      "小打登钩怕重，尽缠绣带由长。",
      "娇春莺舌巧如簧。",
      "飞在四条弦上。"
    ],
    "rhythmic": "西江月"
  },
  {
    "author": "张先",
    "paragraphs": [
      "青螺添远山。",
      "两娇靥、笑时圆。",
      "抱云勾雪近灯看。",
      "妍处不堪怜。",
      "今生但愿无离别，花月下、绣屏前。",
      "双蚕成茧共缠绵。",
      "更结后生缘。"
    ],
    "rhythmic": "庆金枝"
  },
  {
    "author": "张先",
    "paragraphs": [
      "轻屉来时不破尘。",
      "石榴花映石榴裙。",
      "有情应得撞腮春。",
      "夜短更难留远梦，日高何计学行云。",
      "树深莺过静无人。"
    ],
    "rhythmic": "浣溪沙"
  },
  {
    "author": "张先",
    "paragraphs": [
      "春去几时还。",
      "问桃李无言。",
      "燕子归栖风紧，梨雪乱西园。",
      "犹有月婵娟。",
      "似人人、难近如天。",
      "愿教清影长相见，更乞取长圆。"
    ],
    "rhythmic": "相思儿令"
  },
  {
    "author": "张先",
    "paragraphs": [
      "香钿宝珥。",
      "拂菱花如水。",
      "学妆皆道称时宜，粉色有、天然春意。",
      "蜀彩衣长胜未起。",
      "纵乱云垂地。",
      "都城池苑夸桃李。",
      "问东风何似。",
      "不须回扇障清歌，唇一点、小於珠子。",
      "正是残英和月坠。",
      "寄此情千里。"
    ],
    "rhythmic": "师师令"
  },
  {
    "author": "张先",
    "paragraphs": [
      "宴亭永昼喧箫鼓。",
      "倚青空、画阑红柱。",
      "玉莹紫微人，蔼和气、春融日煦。",
      "故宫池馆更楼台，约风月、今宵何处。",
      "湖水动鲜衣，竞拾翠、湖边路。",
      "落花荡漾愁空树。",
      "晓山静、数声杜宇。",
      "天意送芳菲，正黯淡、疏烟逗雨。",
      "新欢宁似旧欢长，此会散、几时还聚。",
      "试为挹飞云，问解寄、相思否。"
    ],
    "rhythmic": "山亭宴慢・山亭宴"
  },
  {
    "author": "张先",
    "paragraphs": [
      "缭墙重院，时闻有、啼莺到。",
      "绣被掩馀寒，画幕明新晓。",
      "朱槛连空阔，飞絮无多少。",
      "径莎平，池水渺。",
      "日长风静，花影闲相照。",
      "尘香拂马，逢谢女、城南道。",
      "秀艳过施粉，多眉生轻笑。",
      "斗色鲜衣薄，碾玉双蝉小。",
      "欢难偶，春过了。",
      "琵琶流怨，都入相思调。"
    ],
    "rhythmic": "谢池春慢"
  },
  {
    "author": "张先",
    "paragraphs": [
      "城上层楼天边路。",
      "残照里、平芜绿树。",
      "伤远更惜春暮。",
      "有人还在高高处。",
      "断梦归云经日去。",
      "无计使、哀弦寄语。",
      "相望恨不相遇。",
      "倚桥临水谁家住。"
    ],
    "rhythmic": "惜双双・惜分飞"
  },
  {
    "author": "张先",
    "paragraphs": [
      "隋堤远，波急路尘轻。",
      "今古柳桥多送别，见人分袂亦愁生。",
      "何况自关情。",
      "斜照后，新月上西城。",
      "城上楼高重倚望，愿身能似月亭亭。",
      "千里伴君行。"
    ],
    "rhythmic": "江南柳"
  },
  {
    "author": "张先",
    "paragraphs": [
      "锦屏罗幌初睡起。",
      "花阴转、重门闭。",
      "正不寒不暖，和风细雨，困人天气。",
      "此时无限伤春意。",
      "凭谁诉、厌厌地。",
      "这浅情薄幸，千山万水，也须来里。"
    ],
    "rhythmic": "八宝装・八宝妆"
  },
  {
    "author": "张先",
    "paragraphs": [
      "伤高怀远几时穷。",
      "无物似情浓。",
      "离愁正引千丝乱，更东陌、飞絮濛濛。",
      "嘶骑渐遥，征尘不断，何处认郎踪。",
      "双鸳池沼水溶溶。",
      "南北小桡通。",
      "梯横画阁黄昏后，又还是、斜月帘栊。",
      "沈恨细思，不如桃杏，犹解嫁东风。"
    ],
    "rhythmic": "一丛花令・一丛花",
    "tags": ["宋词三百首"]
  },
  {
    "author": "张先",
    "paragraphs": [
      "泛泛春船载乐，溶溶湖水平桥。",
      "高鬟照影翠烟摇。",
      "白纻一声云杪。",
      "倦醉天然玉软，弄妆人惜花娇。",
      "风情遗恨几时消。",
      "不见卢郎年少。"
    ],
    "rhythmic": "西江月"
  },
  {
    "author": "张先",
    "paragraphs": [
      "廊庙当时共代工。",
      "睢陵千里远，约过从。",
      "欲知宾主与谁同。",
      "宗枝内，黄阁旧，有三公。",
      "广乐起云中。",
      "湖山看画轴，两仙翁。",
      "武林嘉语几时穷。",
      "元丰际，德星聚，照江东。"
    ],
    "rhythmic": "感皇恩"
  },
  {
    "author": "张先",
    "paragraphs": [
      "丽日千门，紫烟双阙，琼林又报春回。",
      "殿阁风微，当时去燕还来。",
      "五侯池馆频开。",
      "探芳菲、走马天街。",
      "重帘人语，辚辚绣轩，远近轻雷。",
      "雕觞霞滟，翠幕云飞，楚腰舞柳，宫面妆梅。",
      "金猊夜暖、罗衣暗裛香煤。",
      "洞府人归，放笙歌、灯火楼台。",
      "下蓬莱。",
      "犹有花上月，清影徘徊。"
    ],
    "rhythmic": "宴春台慢・宴春台"
  },
  {
    "author": "张先",
    "paragraphs": [
      "月色透横枝，短叶小花无力。",
      "北客一声长笛，怨江南先得。",
      "谁教强半腊前开，多情为春忆。",
      "留取大家沈醉，正雨休风息。"
    ],
    "rhythmic": "好事近"
  },
  {
    "author": "张先",
    "paragraphs": [
      "灯烛上山堂，香雾暖生寒夕。",
      "前夜雪清梅瘦，已不禁轻摘。",
      "双歌声断宝杯空，妆光艳瑶席。",
      "相趁笑声归去，有随人月色。"
    ],
    "rhythmic": "好事近"
  },
  {
    "author": "张先",
    "paragraphs": [
      "屏山斜展。",
      "帐卷红绡半。",
      "泥浅曲池飞海燕。",
      "风度杨花满院。",
      "云情雨意空深。",
      "觉来一枕春阴。",
      "陇上梅花落尽，江南消息沈沈。"
    ],
    "rhythmic": "清平乐"
  },
  {
    "author": "张先",
    "paragraphs": [
      "清歌逐酒。",
      "腻脸生红透。",
      "樱小杏青寒食后。",
      "衣换缕金轻绣。",
      "画堂新月朱扉。",
      "严城夜鼓声迟。",
      "细看玉人娇面，春光不在花枝。"
    ],
    "rhythmic": "清平乐"
  },
  {
    "author": "张先",
    "paragraphs": [
      "落花浮水树临池。",
      "年前心眼期。",
      "见来无事去还思。",
      "如今花又飞。",
      "浅螺黛，淡胭脂。",
      "开花取次宜。",
      "隔帘灯影闭门时。",
      "此情风月知。"
    ],
    "rhythmic": "醉桃源・阮郎归"
  },
  {
    "author": "张先",
    "paragraphs": [
      "好梦才成又断。",
      "日晚起、云亸梳鬟。",
      "秀脸拂新红，酒入娇眉眼，薄衣减春寒。",
      "红柱溪桥波平岸。",
      "画阁外、落日西山。",
      "不分闲花并蒂，秋藕连根，何时重得双眠。"
    ],
    "rhythmic": "恨春迟"
  },
  {
    "author": "张先",
    "paragraphs": [
      "欲借红梅荐饮。",
      "望陇驿、音信沈沈。",
      "住在柳州东岸，彼此相思，梦去难寻。",
      "乳燕来时花期寝。",
      "淡月坠、将晓还阴。",
      "争奈多情易感，音信无凭，如何消遣得初心。"
    ],
    "rhythmic": "恨春迟"
  },
  {
    "author": "张先",
    "paragraphs": [
      "莫风流。",
      "莫风流。",
      "风流后、有闲愁。",
      "花满南园月满楼。",
      "偏使我、忆欢游。",
      "我忆欢游无计奈，除却且醉金瓯。",
      "醉了醒来春复秋。",
      "我心事、几时休。"
    ],
    "rhythmic": "庆佳节"
  },
  {
    "author": "张先",
    "paragraphs": [
      "芳菲节。",
      "芳菲节。",
      "天意应不虚设。",
      "对酒高歌玉壶阙。",
      "慎莫负、狂风月。",
      "人间万事何时歇。",
      "空赢得、鬓成雪。",
      "我有闲愁与君说。",
      "且莫用、轻离别。"
    ],
    "rhythmic": "庆佳节"
  },
  {
    "author": "张先",
    "paragraphs": [
      "水云薄薄天同色，竟日清辉。",
      "风影轻飞。",
      "花发瑶林春未知。",
      "剡溪不辨沙头路，粉水平堤。",
      "姑射人归。",
      "记得歌声与舞时。"
    ],
    "rhythmic": "采桑子"
  },
  {
    "author": "张先",
    "paragraphs": [
      "画船横倚烟溪半。",
      "春入吴山遍。",
      "主人凭客且迟留，程入花溪远远。",
      "数声芦叶，两行霓袖，几处成离宴。",
      "纷纷归骑亭皋晚。",
      "风顺樯乌转。",
      "古今为别最消魂，因别有情须怨。",
      "更独自、尽上高台望，望尽飞云断。"
    ],
    "rhythmic": "御街行"
  },
  {
    "author": "张先",
    "paragraphs": [
      "都人未逐风云散。",
      "愿留离宴。",
      "不须都爱洛城春，黄花讶、归来晚。",
      "叶落灞陵如翦。",
      "泪沾歌扇。",
      "无由重肯日边来，上马便、长安远。"
    ],
    "rhythmic": "玉联环・解连环"
  },
  {
    "author": "张先",
    "paragraphs": [
      "来时露裛衣香润。",
      "彩绦垂鬓。",
      "卷帘还喜月相亲，把酒更、花相近。",
      "西去阳关休问。",
      "未歌先恨。",
      "玉峰山下水长流，流水尽、情无尽。"
    ],
    "rhythmic": "玉联环・解连环"
  },
  {
    "author": "张先",
    "paragraphs": [
      "秋染青溪天外水，风棹采菱还。",
      "波上逢郎密意传。",
      "语近隔丛莲。",
      "相看忘却归来路，遮日小荷圆。",
      "菱蔓虽多不上船。",
      "心眼在郎边。"
    ],
    "rhythmic": "武陵春"
  },
  {
    "author": "张先",
    "paragraphs": [
      "素藕抽条未放莲。",
      "晚蚕将茧不成眠。",
      "若比相思如乱絮。",
      "何异。",
      "两心俱被暗丝牵。",
      "暂觉欲归还是恨。",
      "莫问。",
      "有情谁信道无缘。",
      "有似中秋云外月。",
      "皎洁。",
      "不团圆待几时圆。"
    ],
    "rhythmic": "定风波"
  },
  {
    "author": "张先",
    "paragraphs": [
      "珠阙五云仙子。",
      "未省有谁能似。",
      "百媚算应天乞与，净饰艳妆俱美。",
      "若取次芳华皆可意。",
      "何处比桃李。",
      "蜀被锦纹铺水。",
      "不放彩鸳双戏。",
      "乐事也知存后会，争奈眼前心里。",
      "绿皱小池红叠砌。",
      "花外东风起。"
    ],
    "rhythmic": "百媚娘"
  },
  {
    "author": "张先",
    "paragraphs": [
      "江东苏小。",
      "夭斜窈窕。",
      "都不胜、彩鸾娇妙。",
      "春艳上新妆。",
      "肌肉过人香。",
      "佳树阴阴池院。",
      "华灯绣幔。",
      "花月好、可能长见。",
      "离聚此生缘。",
      "无计问天天。"
    ],
    "rhythmic": "梦仙乡"
  },
  {
    "author": "张先",
    "paragraphs": [
      "声转辘轳闻露井。",
      "晓引银瓶牵素绠。",
      "西园人语夜来风，丛英飘坠红成径。",
      "宝猊烟未冷。",
      "莲台香蜡残痕凝。",
      "等身金，谁能得意，买此好光景。",
      "粉落轻妆红玉莹。",
      "月枕横钗云坠领。",
      "有情无物不双栖，文禽只合常交颈。",
      "昼长欢岂定。",
      "争如翻作春消永。",
      "日曈昽，娇柔懒起，帘押残花影。"
    ],
    "rhythmic": "归朝欢"
  },
  {
    "author": "张先",
    "paragraphs": [
      "苹满溪。",
      "柳绕堤。",
      "相送行人溪水西。",
      "回时陇月低。",
      "烟霏霏。",
      "风凄凄。",
      "重倚朱门听马嘶。",
      "寒鸥相对飞。"
    ],
    "rhythmic": "相思令・相思儿令"
  },
  {
    "author": "张先",
    "paragraphs": [
      "红叶黄花秋又老，疏雨更西风。",
      "山重水远，云闲天淡，游子断肠中。",
      "青楼薄幸何时见，细说与、这忡忡。",
      "念远离情，感时愁绪，应解与人同。"
    ],
    "rhythmic": "少年游"
  },
  {
    "author": "张先",
    "paragraphs": [
      "淡黄衫子浓妆了。",
      "步缕金鞋小。",
      "爱来书幌绿窗前，半和娇笑。",
      "谢家姊妹，诗名空杳。",
      "何曾机巧。",
      "争如奴道，春来情思，乱如芳草。"
    ],
    "rhythmic": "贺圣朝"
  },
  {
    "author": "张先",
    "paragraphs": [
      "当初相见时，彼此心萧洒。",
      "近日见人来，却恁相谩諕。",
      "休休休便休，美底教他且。",
      "匹似没伊时，更不思量也。"
    ],
    "rhythmic": "生查子"
  },
  {
    "author": "张先",
    "paragraphs": [
      "昨夜小筵欢纵。",
      "烛房深、舞鸾歌凤。",
      "酒迷花困共厌厌，倚朱弦、未成归弄。",
      "峡雨忽收寻断梦。",
      "依前是、画楼钟动。",
      "争拂雕鞍葱葱去，万千恨、不能相送。"
    ],
    "rhythmic": "夜厌厌・夜行船"
  },
  {
    "author": "张先",
    "paragraphs": [
      "城头画角催夕宴。",
      "忆前时、小楼晚。",
      "残虹数尺云中断。",
      "愁送目、天涯远。",
      "枕清风、停画扇。",
      "逗蛮簟、碧纱零乱。",
      "怎生得伊来，今夜里、银蟾满。"
    ],
    "rhythmic": "迎春乐"
  },
  {
    "author": "张先",
    "paragraphs": [
      "密宴厌厌池馆暮。",
      "天汉沈沈，借得春光住。",
      "红翠斗为长袖舞。",
      "香檀拍过惊鸿翥。",
      "明日不知花在否。",
      "今夜圆蟾，后夜忧风雨。",
      "可惜歌云容易去。",
      "东城杨柳东城路。"
    ],
    "rhythmic": "凤栖梧・蝶恋花"
  },
  {
    "author": "张先",
    "paragraphs": [
      "榴花帘外飘红。",
      "藕丝罩、小屏风。",
      "东山别后，高唐梦短，犹喜相逢。",
      "几时再与眠香翠，悔旧欢、何事匆匆。",
      "芳心念我，也应那里，蹙破眉峰。"
    ],
    "rhythmic": "双燕儿"
  },
  {
    "author": "张先",
    "paragraphs": [
      "溪山别意，烟树去程，日落采苹春晚。",
      "欲上征鞍，更掩翠帘相眄。",
      "惜弯弯浅黛长长眼。",
      "奈画阁欢游，也学狂花乱絮轻散。",
      "水影横池馆。",
      "对静夜无人，月高云远。",
      "一饷凝思，两袖泪痕还满。",
      "恨私书、又逐东风断。",
      "纵西北层楼万尺，望重城那见。"
    ],
    "rhythmic": "卜算子慢"
  },
  {
    "author": "张先",
    "paragraphs": [
      "锦筵红，罗幕翠。",
      "侍宴美人姝丽。",
      "十五六，解怜才。",
      "劝人深酒杯。",
      "黛眉长，檀口小。",
      "耳畔向人轻道。",
      "柳阴曲，是儿家。",
      "门前红杏花。"
    ],
    "rhythmic": "更漏子"
  },
  {
    "author": "张先",
    "paragraphs": [
      "相君家，宾宴集。",
      "秋叶晓霜红湿。",
      "帘额动，水纹浮。",
      "缬花相对流。",
      "薄霞衣，酣酒面。",
      "重抱琵琶轻按。",
      "回画拨，抹幺弦。",
      "一声飞露蝉。"
    ],
    "rhythmic": "更漏子"
  },
  {
    "author": "张先",
    "paragraphs": [
      "醉后和衣倒，愁来殢酒醺。",
      "困人天气近清明。",
      "尽日厌厌□脸、浅含颦。",
      "睡觉□□恨，依然月映门。",
      "楚天何处觅行云。",
      "唯有暗灯残漏、伴消魂。"
    ],
    "rhythmic": "南歌子"
  },
  {
    "author": "张先",
    "paragraphs": [
      "蝉抱高高柳，莲开浅浅波。",
      "倚风疏叶下庭柯。",
      "况是不寒不暖、正清和。",
      "浮世欢会少，劳生怨别多。",
      "相逢休惜醉颜酡。",
      "赖有西园明月、照笙歌。"
    ],
    "rhythmic": "南歌子"
  },
  {
    "author": "张先",
    "paragraphs": [
      "残照催行棹，乘春拂去衣。",
      "海棠花下醉芳菲。",
      "无计少留君住、泪双垂。",
      "烟染春江暮，云藏阁道危。",
      "行行听取杜鹃啼。",
      "是妾此时离恨、尽呼伊。"
    ],
    "rhythmic": "南歌子"
  },
  {
    "author": "张先",
    "paragraphs": [
      "临水人家深宅院。",
      "阶下残花，门外斜阳岸。",
      "柳舞麴尘千万线。",
      "青楼百尺临天半。",
      "楼上东风春不浅。",
      "十二阑干，尽日珠帘卷。",
      "有个离人凝泪眼。",
      "淡烟芳草连云远。"
    ],
    "rhythmic": "蝶恋花"
  },
  {
    "author": "张先",
    "paragraphs": [
      "槛菊愁烟兰泣露。",
      "罗幕轻寒，燕子双来去。",
      "明月不谙离恨苦。",
      "斜光到晓穿朱户。",
      "昨夜西风雕碧树。",
      "独上高楼，望尽天涯路。",
      "欲寄彩笺兼尺素。",
      "山长水阔知何处。"
    ],
    "rhythmic": "蝶恋花"
  },
  {
    "author": "张先",
    "paragraphs": [
      "绿水波平花烂漫。",
      "照影红妆，步转垂杨岸。",
      "别后深情将为断。",
      "相逢添得人留恋。",
      "絮软丝轻无系绊。",
      "烟惹风迎，并入春心乱。",
      "和泪语娇声又颤。",
      "行行尽远犹回面。"
    ],
    "rhythmic": "蝶恋花"
  },
  {
    "author": "张先",
    "paragraphs": [
      "移得绿杨栽后院。",
      "学舞宫腰，二月青犹短。",
      "不比灞陵多送远。",
      "残丝乱絮东西岸。",
      "几叶小眉寒不展。",
      "莫唱阳关，真个肠先断。",
      "分付与春休细看。",
      "条条尽是离人怨。"
    ],
    "rhythmic": "蝶恋花"
  },
  {
    "author": "张先",
    "paragraphs": [
      "花前月下暂相逢。",
      "苦恨阻从容。",
      "何况酒醒梦断，花谢月朦胧。",
      "花不尽，月无穷。",
      "两心同。",
      "此时愿作，杨柳千丝，绊惹春风。"
    ],
    "rhythmic": "诉衷情"
  },
  {
    "author": "张先",
    "paragraphs": [
      "数枝金菊对芙蓉。",
      "零落意忡忡。",
      "不知多少幽怨，和泪泣东风。",
      "人散后，月明中。",
      "夜寒浓。",
      "谢娘愁卧，潘令闲眠，往事何穷。"
    ],
    "rhythmic": "诉衷情"
  },
  {
    "author": "张先",
    "paragraphs": [
      "青钱贴水萍无数。",
      "临晓西湖春涨雨。",
      "泥新轻燕面前飞，风慢落花衣上住。",
      "红裙空引烟娥聚。",
      "云月却能随马去。",
      "明朝何处上高台，回认玉峰山下路。"
    ],
    "rhythmic": "木兰花・玉楼春",
    "tags": ["西湖"]
  },
  {
    "author": "张先",
    "paragraphs": [
      "西湖杨柳风流绝。",
      "满缕青春看赠别。",
      "墙头簌簌暗飞花，山外阴阴初落月。",
      "秦姬秾丽云梳发。",
      "持酒唱歌留晚发。",
      "骊驹应解恼人情，欲出重城嘶不歇。"
    ],
    "rhythmic": "木兰花・玉楼春",
    "tags": ["西湖"]
  },
  {
    "author": "张先",
    "paragraphs": [
      "楼下雪飞楼上宴。",
      "歌咽笙簧声韵颤。",
      "尊前有个好人人，十二阑干同倚遍。",
      "帘重不知金屋晚。",
      "信马归来肠欲断。",
      "多情无奈苦相思，醉眼开时犹似见。"
    ],
    "rhythmic": "木兰花・玉楼春"
  },
  {
    "author": "张先",
    "paragraphs": [
      "垂螺近额。",
      "走上红裀初趁拍。",
      "只恐轻飞。",
      "拟倩游丝惹住伊。",
      "文鸳绣履。",
      "去似杨花尘不起。",
      "舞彻伊州。",
      "头上宫花颤未休。"
    ],
    "rhythmic": "减字木兰花"
  },
  {
    "author": "张先",
    "paragraphs": [
      "碎霞浮动晓朦胧。",
      "春意与花浓。",
      "银瓶素绠，玉泉金甃，真色浸朝红。",
      "花枝人面难常见，青子小丛丛。",
      "韶华长在，明年依旧，相与笑春风。"
    ],
    "rhythmic": "少年游"
  },
  {
    "author": "张先",
    "paragraphs": [
      "帽檐风细马蹄尘。",
      "常记探花人。",
      "露英千样，粉香无尽，蓦地酒初醒。",
      "探花人向花前老，花上旧时春。",
      "行歌声外，靓妆丛里，须贵少年身。"
    ],
    "rhythmic": "少年游"
  },
  {
    "author": "张先",
    "paragraphs": [
      "云轻柳弱。",
      "内家髻要新梳掠。",
      "生香真色人难学。",
      "横管孤吹，月淡天垂暮。",
      "朱唇浅破桃花萼。",
      "倚楼谁在阑干角。",
      "夜寒手冷罗衣薄。",
      "声入霜林，簌簌惊梅落。"
    ],
    "rhythmic": "醉落魄・一斛珠"
  },
  {
    "author": "张先",
    "paragraphs": [
      "晓云开。",
      "睨仙馆陵虚，步入蓬莱。",
      "玉宇琼甃，对青林近，归鸟徘徊。",
      "风月顿消清暑，野色对、江山助诗才。",
      "潇鼓宴，璇题宝字，浮动持杯。",
      "人多送目天际，识渡舟帆小，时见潮回。",
      "故国千里，共十万室，日日春台。",
      "睢社朝京非远，正和羹、民口渴盐梅。",
      "佳景在，吴侬还望，分阃重来。"
    ],
    "rhythmic": "喜朝天・踏莎行"
  },
  {
    "author": "张先",
    "paragraphs": [
      "四堂互映，双门并丽，龙阁开府。",
      "郡美东南第一，望故苑、楼台霏雾。",
      "垂柳池塘，流泉巷陌，吴歌处处。",
      "近黄昏，渐更宜良夜，簇簇繁星灯烛，长衢如昼，暝色韶光，几许粉面，飞甍朱户。",
      "和煦。",
      "雁齿桥红，裙腰草绿，云际寺、林下路。",
      "酒熟梨花宾客醉，但觉满山潇鼓。",
      "尽朋游、同民乐，芳菲有主。",
      "自此归从泥诏，去指沙堤，南屏水石，西湖风月，好作千骑行春，画图写取。"
    ],
    "rhythmic": "破阵乐",
    "tags": ["西湖"]
  },
  {
    "author": "张先",
    "paragraphs": [
      "堕髻慵妆来日暮。",
      "家在画桥堤下住。",
      "衣缓绛绡垂，琼树袅、一枝红雾。",
      "院深池静娇相妒。",
      "粉墙低、乐声时度。",
      "长恐舞筵空，轻化作、彩云飞去。"
    ],
    "rhythmic": "菊花新"
  },
  {
    "author": "张先",
    "paragraphs": [
      "苕花飞尽汀风定。",
      "苕水天摇影。",
      "画船罗绮满溪春。",
      "一曲石城清响、入高云。",
      "壶觞昔岁同歌舞。",
      "今日无欢侣。",
      "南园花少故人稀。",
      "月照玉楼依旧、似当时。"
    ],
    "rhythmic": "虞美人"
  },
  {
    "author": "张先",
    "paragraphs": [
      "琼枝玉树不相饶。",
      "薄云衣、细柳腰。",
      "一般妆样百般娇。",
      "眉眼细、好如描。",
      "东风摇草百花飘。",
      "恨无计、上青条。",
      "更起双歌郎且饮，郎未醉、有金貂。"
    ],
    "rhythmic": "醉红妆"
  },
  {
    "author": "张先",
    "paragraphs": [
      "水调数声持酒听。",
      "午醉醒来愁未醒。",
      "送春春去几时回，临晚镜。",
      "伤流景。",
      "往事后期空记省。",
      "沙上并禽池上暝。",
      "云破月来花弄影。",
      "重重帘幕密遮灯，风不定。",
      "人初静。",
      "明日落红应满径。"
    ],
    "rhythmic": "天仙子",
    "tags": ["宋词三百首"]
  },
  {
    "author": "张先",
    "paragraphs": [
      "持节来时初有雁。",
      "十万人家春已满。",
      "龙标名第凤池身，堂阜远。",
      "江桥晚。",
      "一见湖山看未遍。",
      "障扇欲收歌泪溅。",
      "亭下花空罗绮散。",
      "樯竿渐向望中疏，旗影转。",
      "鼙声断。",
      "惆怅不如船尾燕。"
    ],
    "rhythmic": "天仙子"
  },
  {
    "author": "张先",
    "paragraphs": [
      "玉人又是匆匆去。",
      "马蹄何处垂杨路。",
      "残日倚楼时。",
      "断魂郎未知。",
      "阑干移倚遍。",
      "薄幸教人怨。",
      "明月却多情。",
      "随人处处行。"
    ],
    "rhythmic": "菩萨蛮"
  },
  {
    "author": "张先",
    "paragraphs": [
      "无由且住。",
      "绵绵恨似春蚕绪。",
      "见来时饷还须去。",
      "月浅灯收，多在偷期处。",
      "今夜掩妆花下语。",
      "明朝芳草东西路。",
      "愿身不学相思树。",
      "但愿罗衣，化作双飞羽。"
    ],
    "rhythmic": "怨春风・一斛珠"
  },
  {
    "author": "张先",
    "paragraphs": [
      "宝奁开，菱鉴静，一掏清蟾。",
      "新妆脸、旋学花添。",
      "蜀红衫，双绣蝶，裙缕鹣鹣。",
      "寻思前事，小屏风、巧画江南。",
      "怎空教、草解宜男。",
      "柔桑暗、又过春蚕。",
      "正阴晴天气，更暝色相兼。",
      "幽期消息，曲房西、碎月筛帘。"
    ],
    "rhythmic": "于飞乐令・于飞乐"
  },
  {
    "author": "张先",
    "paragraphs": [
      "自古伤心惟远别，登山临水迟留。",
      "暮尘衰草一番秋。",
      "寻常景物，到此尽成愁。",
      "况与佳人分凤侣，盈盈粉泪难收。",
      "高城深处是青楼。",
      "红尘远道，明日忍回头。"
    ],
    "rhythmic": "临江仙"
  },
  {
    "author": "张先",
    "paragraphs": [
      "镂牙歌板齿如犀。",
      "串珠齐。",
      "画桥西。",
      "杂花池院，风幕卷金泥。",
      "酒入四肢波入鬓，娇不尽，翠眉低。"
    ],
    "rhythmic": "江城子"
  },
  {
    "author": "张先",
    "paragraphs": [
      "使君欲醉离亭酒。",
      "酒醒离愁转有。",
      "紫禁多时虚右。",
      "苕霄留难久。",
      "一声歌掩双罗袖。",
      "日落乱山春后。",
      "犹有东城烟柳。",
      "青荫长依旧。"
    ],
    "rhythmic": "转声虞美人・桃源忆故人"
  },
  {
    "author": "张先",
    "paragraphs": [
      "去岁中秋玩桂轮。",
      "河汉净无云。",
      "今年江上共瑶尊。",
      "都不是、去年人。",
      "水精宫殿，琉璃台阁，红翠两行分。",
      "点唇机动秀眉颦。",
      "清影外、见微尘。"
    ],
    "rhythmic": "燕归梁"
  },
  {
    "author": "张先",
    "paragraphs": [
      "夜月啼乌促乱弦。",
      "江树远无烟。",
      "缺多圆少奈何天。",
      "愁只恐、下关山。",
      "粉香生润，衣珠弄彩，人月两蝉娟。",
      "留连残夜惜馀欢。",
      "人月在、又明年。"
    ],
    "rhythmic": "燕归梁"
  },
  {
    "author": "张先",
    "paragraphs": [
      "年少登瀛词客，飘逸气，拂晴霓。",
      "尽带江南春色、过长淮。",
      "一曲艳歌留别，翠蝉摇宝钗。",
      "此后吴姬难见、且徘徊。"
    ],
    "rhythmic": "定西番"
  },
  {
    "author": "张先",
    "paragraphs": [
      "花暮。",
      "春去。",
      "都门东路。",
      "嘶马将行。",
      "江南江北，十里五里邮亭。",
      "几程程。",
      "高城望远看回睇。",
      "烟细。",
      "晚碧空无际。",
      "今夜何处，冷落衾帏。",
      "欲眠时。"
    ],
    "rhythmic": "河传"
  },
  {
    "author": "张先",
    "paragraphs": [
      "雪笼琼苑梅花瘦。",
      "外院重扉联宝兽。",
      "海月新生。",
      "上得高楼无奈情。",
      "帘波不动凝釭小。",
      "今夜夜长争得晓。",
      "欲梦高唐。",
      "只恐觉来添断肠。"
    ],
    "rhythmic": "偷声木兰花"
  },
  {
    "author": "张先",
    "paragraphs": [
      "画桥浅映横塘路。",
      "流水滔滔春共去。",
      "目送残晖。",
      "燕子双高蝶对飞。",
      "风花将尽持杯送。",
      "往事只成清夜梦。",
      "莫更登楼。",
      "坐想行思已是愁。"
    ],
    "rhythmic": "偷声木兰花"
  },
  {
    "author": "张先",
    "paragraphs": [
      "双花连袂近香猊。",
      "歌随镂板齐。",
      "分明珠索漱烟溪。",
      "凝云定不飞。",
      "唇破点，齿编犀。",
      "春莺莫乱啼。",
      "阳关更在碧峰西。",
      "相看翠黛低。"
    ],
    "rhythmic": "醉桃源・阮郎归"
  },
  {
    "author": "张先",
    "paragraphs": [
      "数声鶗鴂。",
      "又报芳菲歇。",
      "惜春更把残红折。",
      "雨轻风色暴，梅子青时节。",
      "永丰柳，无人尽日飞花雪。",
      "莫把幺弦拨。",
      "怨极弦能说。",
      "天不老，情难绝。",
      "心似双丝网，中有千千结。",
      "夜过也，东窗未白凝残月。"
    ],
    "rhythmic": "千秋岁",
    "tags": ["宋词三百首"]
  },
  {
    "author": "张先",
    "paragraphs": [
      "醉笑相逢能几度。",
      "为报江头春且住。",
      "主人今日是行人，红袖舞。",
      "清歌女。",
      "凭仗东风教点取。",
      "三月柳枝柔似缕。",
      "落絮尽飞还恋树。",
      "有情宁不忆西园，莺解语。",
      "花无数。",
      "应讶使君何处去。"
    ],
    "rhythmic": "天仙子"
  },
  {
    "author": "张先",
    "paragraphs": [
      "巴子城头青草暮。",
      "巴山重叠相逢处。",
      "燕子占巢花脱树。",
      "杯且举。",
      "瞿塘水阔舟难渡。",
      "天外吴门清霅路。",
      "君家正在吴门住。",
      "赠我柳枝情几许。",
      "春满缕。",
      "为君将入江南去。"
    ],
    "rhythmic": "渔家傲"
  },
  {
    "author": "张先",
    "paragraphs": [
      "十岁手如芽子笋。",
      "固爱弄妆偷傅粉。",
      "金蕉并为舞时空，红脸嫩。",
      "轻衣褪。",
      "春重日浓花觉困。",
      "斜雁轧弦随步趁。",
      "小凤累珠光绕鬓。",
      "密教持履恐仙飞，催拍紧。",
      "惊鸿奔。",
      "风袂飘摇无定准。"
    ],
    "rhythmic": "天仙子"
  },
  {
    "author": "张先",
    "paragraphs": [
      "坐治吴州成乐土。",
      "诏卷风飞来圣语。",
      "亲舆乞得便藩归，瑶席主。",
      "杯休数。",
      "清夜为君歌白苎。",
      "花接旧枝新蕊吐。",
      "造化不知人有助。",
      "看花岁岁比甘棠，嘉月暮。",
      "东门路。",
      "只恐带将春色去。"
    ],
    "rhythmic": "天仙子"
  },
  {
    "author": "张先",
    "paragraphs": [
      "相并细腰身。",
      "时样宫妆一样新。",
      "曲项胡琴鱼尾拨，离人。",
      "入塞弦声水上闻。",
      "天碧染衣巾。",
      "血色轻罗碎摺裙。",
      "百卉已随霜女妒，东君。",
      "暗折双花借小春。"
    ],
    "rhythmic": "南乡子"
  },
  {
    "author": "张先",
    "paragraphs": [
      "听歌持酒且休行。",
      "云树几程程。",
      "眼看檐牙，手搓花蕊，未必两无情。",
      "拓夫滩上闻新雁，离袖掩盈盈。",
      "此恨无穷，远如江水，东去几时平。"
    ],
    "rhythmic": "少年游"
  },
  {
    "author": "张先",
    "paragraphs": [
      "碧玉篦扶坠髻云。",
      "莺黄衫子退红裙。",
      "妆样巧将花草竞。",
      "相并。",
      "要教人意胜於春。",
      "酒眼茸茸香拂面。",
      "□见。",
      "丹青宁似镜中真。",
      "自是有情偏小小。",
      "向道。",
      "江东谁信更无人。"
    ],
    "rhythmic": "定风波令・定风波"
  },
  {
    "author": "张先",
    "paragraphs": [
      "浴殿词臣亦议兵。",
      "禁中颇牧党羌平。",
      "诏卷促归难自缓。",
      "溪馆。",
      "彩花千数酒泉清。",
      "春草未青秋叶暮。",
      "□去。",
      "一家行色万家情。",
      "可恨黄莺相识晚。",
      "望断。",
      "湖边亭上不闻声。"
    ],
    "rhythmic": "定风波令・定风波"
  },
  {
    "author": "张先",
    "paragraphs": [
      "谈辨才疏堂上兵。",
      "画船齐岸暗潮平。",
      "万乘靴袍曾好问。",
      "须信。",
      "文章传口齿牙清。",
      "三百寺应游未遍。",
      "□算。",
      "湖山风物岂无情。",
      "不独渠丘歌叔度。",
      "行路。",
      "吴谣终日有馀声。"
    ],
    "rhythmic": "定风波令・定风波"
  },
  {
    "author": "张先",
    "paragraphs": [
      "西阁明呈奉诏行。",
      "南床吏部锦衣荣。",
      "中有瀛仙宾与主。",
      "相遇。",
      "平津选首更神清。",
      "溪上玉楼同宴喜。",
      "欢醉。",
      "对堤杯叶惜秋英。",
      "尽道贤人聚吴分。",
      "试问。",
      "也应旁有老人星。"
    ],
    "rhythmic": "定风波令・定风波"
  },
  {
    "author": "张先",
    "paragraphs": [
      "人意共怜花月满。",
      "花好月圆人又散。",
      "欢情去逐远云空，往事过如幽梦断。",
      "草树争春红影乱。",
      "一唱鸡声千万怨。",
      "任教迟日更添长，能得几时抬眼看。"
    ],
    "rhythmic": "木兰花・玉楼春"
  },
  {
    "author": "张先",
    "paragraphs": [
      "相离徒有相逢梦。",
      "门外马蹄尘已动。",
      "怨歌留待醉时听，远目不堪空际送。",
      "今宵风月知谁共。",
      "声咽琵琶槽上凤。",
      "人生无物比多情，江水不深山不重。"
    ],
    "rhythmic": "木兰花・玉楼春"
  },
  {
    "author": "张先",
    "paragraphs": [
      "檀槽碎响金丝拨。",
      "露湿浔阳江上月。",
      "不知商妇为谁愁，一曲行人留晚发。",
      "画堂花入新声别。",
      "红蕊调高弹未彻。",
      "暗将深意语胶弦，长愿弦丝无断绝。"
    ],
    "rhythmic": "木兰花・玉楼春"
  },
  {
    "author": "张先",
    "paragraphs": [
      "插花劝酒盐桥馆。",
      "召节促行龙阙远。",
      "吴船渐起晚潮生，蛮榼未空寒日短。",
      "庆门奕世隆宸眷。",
      "归到月陂梅已绽。",
      "有情愿寄向南枝，图得洛阳春色看。"
    ],
    "rhythmic": "木兰花・玉楼春"
  },
  {
    "author": "张先",
    "paragraphs": [
      "去年春入芳菲国。",
      "青蕊如梅终忍摘。",
      "阑边徒欲说相思，绿蜡密缄朱粉饰。",
      "归来故苑重寻觅。",
      "花满旧枝心更惜。",
      "鸳鸯从小自相双，若不多情头不白。"
    ],
    "rhythmic": "木兰花・玉楼春"
  },
  {
    "author": "张先",
    "paragraphs": [
      "龙头舴艋吴儿竞。",
      "笋柱秋千游女并。",
      "芳洲拾翠暮忘归，秀野踏青来不定。",
      "行云去后遥山暝。",
      "已放笙歌池院静。",
      "中庭月色正清明，无数杨花过无影。"
    ],
    "rhythmic": "木兰花・玉楼春"
  },
  {
    "author": "张先",
    "paragraphs": [
      "轻牙低掌随声听。",
      "合调破空云自凝。",
      "姝娘翠黛有人描，琼女分鬟待谁并。",
      "弄妆俱学闲心性。",
      "固向鸾台同照影。",
      "双头莲子一时花，天碧秋池水如镜。"
    ],
    "rhythmic": "木兰花・玉楼春"
  },
  {
    "author": "张先",
    "paragraphs": [
      "横塘水静，花窥影、孤城转。",
      "浮玉无尘，五亭争景，画桥对起，垂虹不断。",
      "爱溪上琼楼，凭雕栏、久□飞云远。",
      "人在虚空，月生溟海，寒渔夜泛，游鳞可辨。",
      "正是草长苹老，江南地暖。",
      "汀洲日晚。",
      "更茶山、已过清明，风雨暴千岩、啼鸟怨。",
      "芳菲故苑。",
      "深红尽、绿叶阴浓，青子枝头满。",
      "史君莫放寻春缓。"
    ],
    "rhythmic": "倾杯・倾杯乐"
  },
  {
    "author": "张先",
    "paragraphs": [
      "飞云过尽，明河浅、天无畔。",
      "草色栖萤，霜华清暑，轻飔弄袂，澄澜拍岸。",
      "宴玉麈谈宾，倚琼枝、秀挹雕觞满。",
      "午夜中秋，十分圆月，香槽拨凤，朱弦轧雁。",
      "正是欲醒还醉，临空怅远。",
      "壶更叠换。",
      "对东西、数里回塘，恨零落芙蓉、春不管。",
      "笼灯待散。",
      "谁知道、座有离人，目断双歌伴。",
      "烟江艇子归来晚。"
    ],
    "rhythmic": "倾杯・倾杯乐"
  },
  {
    "author": "张先",
    "paragraphs": [
      "捧黄封诏卷。",
      "随处是、离亭别宴。",
      "红翠成轮歌未遍。",
      "已恨野桥风便。",
      "此去济南非久，惟有凤池鸾殿。",
      "三月花飞几片。",
      "又减却、芳菲过半。",
      "千里恩深云海浅。",
      "民爱比、春流不断。",
      "更上玉楼西，归雁与、征帆共远。"
    ],
    "rhythmic": "离亭宴"
  },
  {
    "author": "张先",
    "paragraphs": [
      "心膂良臣，帷幄元勋，左右万几。",
      "暂武林分阃，东南外翰，锦衣乡社，未满瓜时。",
      "易镇梧台，宣条期岁，又西指夷桥千骑移。",
      "珠滩上，喜甘棠翠荫，依旧春晖。",
      "须知。",
      "系国安危。",
      "料节召、还趋浴凤池。",
      "且代工施化，持钧播泽，置盂天下，此外何思。",
      "素卷书名，赤松游道，飙驭云軿仙可期。",
      "湖山美，有啼猿唳鹤，相望东归。"
    ],
    "rhythmic": "沁园春"
  },
  {
    "author": "张先",
    "paragraphs": [
      "延寿芸香七世孙。",
      "华轩承大对，见经纶。",
      "溟鱼一息化天津。",
      "袍如草，三百骑，从清尘。",
      "玉树莹风神。",
      "同时棠棣萼，一家春。",
      "十年身是凤池人。",
      "蓬莱阁，黄合主，迟谈宾。"
    ],
    "rhythmic": "感皇恩"
  },
  {
    "author": "张先",
    "paragraphs": [
      "参差竹。",
      "吹断相思曲。",
      "情不足。",
      "西北有楼穷远目。",
      "忆苕溪、寒影透清玉。",
      "秋雁南飞速。",
      "菰草绿。",
      "应下溪头沙上宿。"
    ],
    "rhythmic": "忆秦娥"
  },
  {
    "author": "张先",
    "paragraphs": [
      "惜霜蟾照夜云天。",
      "朦胧影、画勾阑。",
      "人情纵是长情月，算一年年。",
      "又能得、几番圆。",
      "欲寄西江题叶字，流不到、五亭前。",
      "东池始有荷新绿，尚小如钱。",
      "问何日藕、几时莲。"
    ],
    "rhythmic": "系裙腰"
  },
  {
    "author": "张先",
    "paragraphs": [
      "青袍如草。",
      "得意还年少。",
      "马跃绿螭金络脑。",
      "寒食乍临新晓。",
      "曲池斜度鸾桥。",
      "西园一片笙箫。",
      "自欲剩留春住，风花无奈飘飘。"
    ],
    "rhythmic": "清平乐"
  },
  {
    "author": "张先",
    "paragraphs": [
      "曾居别乘康吴俗。",
      "民到於今歌不足。",
      "骊驭征鞭。",
      "一去东风十二年。",
      "重来却拥诸侯骑。",
      "宝带垂鱼金照地。",
      "和气融人。",
      "清霅千家日日春。"
    ],
    "rhythmic": "偷声木兰花"
  },
  {
    "author": "张先",
    "paragraphs": [
      "佳人学得平阳曲。",
      "纤纤玉笋横孤竹。",
      "一弄入云声。",
      "海门江月清。",
      "髻摇金钿落。",
      "惜恐樱唇薄。",
      "听罢已依依。",
      "莫吹杨柳枝。"
    ],
    "rhythmic": "菩萨蛮"
  },
  {
    "author": "张先",
    "paragraphs": [
      "藕丝衫翦猩红窄。",
      "衫轻不碍琼肤白。",
      "缦鬓小横波。",
      "花楼东是家。",
      "上湖闲荡桨。",
      "粉艳芙蓉样。",
      "湖水亦多情。",
      "照妆天底清。"
    ],
    "rhythmic": "菩萨蛮"
  },
  {
    "author": "张先",
    "paragraphs": [
      "牛星织女年年别。",
      "分明不及人间物。",
      "匹鸟少孤飞。",
      "断沙犹并栖。",
      "洗车昏雨过。",
      "缺月云中堕。",
      "斜汉晓依依。",
      "暗蛩还促机。"
    ],
    "rhythmic": "菩萨蛮"
  },
  {
    "author": "张先",
    "paragraphs": [
      "双针竞引双丝缕。",
      "家家尽道迎牛女。",
      "不见渡河时。",
      "空闻乌鹊飞。",
      "西南低片月。",
      "应恐云梳发。",
      "寄语问星津。",
      "谁为得巧人。"
    ],
    "rhythmic": "菩萨蛮"
  },
  {
    "author": "张先",
    "paragraphs": [
      "飞阁危桥相倚。",
      "人独立东风，满衣轻絮。",
      "还记忆江南，如今天气。",
      "正白苹花，绕堤涨流水。",
      "寒梅落尽谁寄。",
      "方春意无穷，青空千里。",
      "愁草树依依，关城初闭。",
      "对月黄昏，角声傍烟起。"
    ],
    "rhythmic": "庆春泽"
  },
  {
    "author": "张先",
    "paragraphs": [
      "艳色不须妆样。",
      "风韵好天真，画毫难上。",
      "花影滟金尊，酒泉生浪。",
      "镇欲留春，傍花为春唱。",
      "银塘玉宇空旷。",
      "冰齿映轻唇，蕊红新放。",
      "声宛转，疑随烟香悠扬。",
      "对暮林静，寥寥振清响。"
    ],
    "rhythmic": "庆春泽"
  },
  {
    "author": "张先",
    "paragraphs": [
      "南园已恨归来晚。",
      "芳菲满眼。",
      "春工偏上好花多，疑不向、空枝暖。",
      "惜恐红云易散。",
      "丛丛看遍。",
      "当时犹有蕊如梅，问几日上、东风绽。"
    ],
    "rhythmic": "玉联环・解连环"
  },
  {
    "author": "张先",
    "paragraphs": [
      "华灯火树红相斗。",
      "往来如昼。",
      "桥河水白天青，讶别生星斗。",
      "落梅秾李还依旧。",
      "宝钗沽酒。",
      "晓蟾残漏心情，恨雕鞍归后。"
    ],
    "rhythmic": "玉树后庭花・后庭花"
  },
  {
    "author": "张先",
    "paragraphs": [
      "宝床香重春眠觉。",
      "魫窗难晓。",
      "新声丽色千人，歌后庭清妙。",
      "青骢一骑来飞鸟。",
      "靓妆难好。",
      "至今落日寒蟾，照台城秋草。"
    ],
    "rhythmic": "玉树后庭花・后庭花"
  },
  {
    "author": "张先",
    "paragraphs": [
      "梦断寒夜长，坐待清霜晓。",
      "临镜无人为整妆，但自学、孤鸾照。",
      "楼台红树杪。",
      "风月依前好。",
      "江水东流郎在西，问尺素、何由到。"
    ],
    "rhythmic": "卜算子"
  },
  {
    "author": "张先",
    "paragraphs": [
      "鸣鞘电过晓闱静。",
      "敛龙旗风定。",
      "凤楼远出霏烟，闻笑语、中天迥。",
      "清光近。",
      "欢声竟。",
      "鸳鸯集、仙花斗影。",
      "更闻度曲瑶山，升瑞日、春宫永。"
    ],
    "rhythmic": "双韵子"
  },
  {
    "author": "张先",
    "paragraphs": [
      "星桥火树，长安一夜，开遍红莲万蕊。",
      "绮罗能借月中春，风露细、天清似水。",
      "重城闭月，青楼夸乐，人在银潢影里。",
      "画屏期约近收灯，归步急、双鸳欲起。"
    ],
    "rhythmic": "鹊桥仙"
  },
  {
    "author": "张先",
    "paragraphs": [
      "酒面滟金鱼。",
      "吴娃唱。",
      "吴潮上。",
      "玉殿白麻书。",
      "待君归后除。",
      "勾留风月好。",
      "平湖晓。",
      "翠峰孤。",
      "此景出关无。",
      "西州空画图。"
    ],
    "rhythmic": "醉垂鞭"
  },
  {
    "author": "张先",
    "paragraphs": [
      "秀眼谩生千媚，钗玉重，髻云低。",
      "寂寂挹妆羞泪，怨分携。",
      "鸳帐愿从今夜，梦长连晓鸡。",
      "小逐画船风月，渡江西。"
    ],
    "rhythmic": "定西番"
  },
  {
    "author": "张先",
    "paragraphs": [
      "焊拨紫槽金衬，双秀萼，两回鸾。",
      "齐学汉宫妆样，竞蝉娟。",
      "三十六弦蝉闹，小弦蜂作团。",
      "听尽昭君幽怨，莫重弹。"
    ],
    "rhythmic": "定西番"
  },
  {
    "author": "张先",
    "paragraphs": [
      "青楼宴，靓女荐瑶杯。",
      "一曲白云江月满，际天拖练夜潮来。",
      "人物误瑶台。",
      "醺醺酒，拂拂上双腮。",
      "媚脸已非朱淡粉，香红全胜雪笼梅。",
      "标格外尘埃。"
    ],
    "rhythmic": "望江南・忆江南"
  },
  {
    "author": "张先",
    "paragraphs": [
      "春城三二月。",
      "禁柳飘绵未歇。",
      "仙篽生香，轻云凝紫，临层阙。",
      "歌掌明珠滑。",
      "酒脸红霞发。",
      "华省名高，少年得意时节。",
      "画刻三题彻。",
      "梯汉同登蟾窟。",
      "玉殿初宣，银袍齐脱，生仙骨。",
      "花探都门晓，马跃芳衢阔。",
      "宴罢东风，鞭梢一行飞雪。"
    ],
    "rhythmic": "少年游慢"
  },
  {
    "author": "张先",
    "paragraphs": [
      "野绿连空，天青垂水，素色溶漾都净。",
      "柔柳摇摇，坠轻絮无影。",
      "汀洲日落人归，修巾薄袂，撷香拾翠相竞。",
      "如解凌波，泊烟渚春暝。",
      "采绦朱索新整。",
      "宿绣屏、画船风定。",
      "金凤响双槽，弹出今古幽思谁省。",
      "玉盘大小乱珠迸。",
      "酒上妆面，花艳媚相并。",
      "重听。",
      "尽汉妃一曲，江空月静。"
    ],
    "rhythmic": "翦牡丹"
  },
  {
    "author": "张先",
    "paragraphs": [
      "外潮莲子长参差。",
      "霁山青处鸥飞。",
      "水天溶漾画桡迟。",
      "人影鉴中移。",
      "桃叶浅声双唱，杏红深色轻衣。",
      "小荷障面避斜晖。",
      "分得翠阴归。"
    ],
    "rhythmic": "画堂春"
  },
  {
    "author": "张先",
    "paragraphs": [
      "双门晓锁响朱扉。",
      "千骑拥、万人随。",
      "风乌弄影画船移。",
      "歌时泪，和别怨，作秋悲。",
      "寒潮小，渡淮迟。",
      "吴越路、渐天涯。",
      "宋王台上为相思。",
      "江云下，日西尽，雁南飞。"
    ],
    "rhythmic": "芳草渡・系裙腰"
  },
  {
    "author": "张先",
    "paragraphs": [
      "主人宴客玉楼西。",
      "风飘雪、忽氛霏。",
      "唐昌花蕊渐平枝。",
      "浮光里，寒声聚，队禽栖。",
      "惊晓日，喜春迟。",
      "野桥时伴梅飞。",
      "山明日远霁云披。",
      "溪上月，堂下水，并春晖。"
    ],
    "rhythmic": "芳草渡・系裙腰"
  },
  {
    "author": "张先",
    "paragraphs": [
      "夭非花艳轻非雾。",
      "来夜半、天明去。",
      "来如春梦不多时，去似朝云何处。",
      "远鸡栖燕，落星沈月，紞紞城头鼓。",
      "参差渐辨西池树。",
      "珠阁斜开户。",
      "绿苔深径少人行，苔上屐痕无数。",
      "馀香遗粉，剩衾闲枕，天把多情付。"
    ],
    "rhythmic": "御街行"
  },
  {
    "author": "张先",
    "paragraphs": [
      "柳飞绵，花实少。",
      "镂板音清，浅发江南调。",
      "斜日两竿留碧□。",
      "马足重重，又近青门道。",
      "去尘浓，人散了。",
      "回首旗亭，渐渐红裳小。",
      "莫讶安仁头白早。",
      "天若有情，天也终须老。"
    ],
    "rhythmic": "苏幕遮"
  },
  {
    "author": "张先",
    "paragraphs": [
      "每见韶娘梳鬓好，钗燕傍云飞。",
      "谁掬彤霞露染衣。",
      "□玉透柔肌。",
      "梅花瘦雪梨花雨，心眼未芳菲。",
      "看著娇妆听柳枝。",
      "人意觉春归。"
    ],
    "rhythmic": "武陵春"
  },
  {
    "author": "张先",
    "paragraphs": [
      "山围画障。",
      "风溪弄月清溶漾。",
      "玉楼苕馆人相望。",
      "下若醲醅，竞欲金钗当。",
      "使君劝醉青娥唱。",
      "分明仙曲云中响。",
      "南园百卉千家赏。",
      "和气兼春，不独花枝上。"
    ],
    "rhythmic": "醉落魄・一斛珠"
  },
  {
    "author": "张先",
    "paragraphs": [
      "粉艳明。",
      "秋水盈。",
      "柳样纤柔花样轻。",
      "笑前双靥生。",
      "寒江平。",
      "江橹鸣。",
      "谁道潮沟非远行。",
      "回头千里情。"
    ],
    "rhythmic": "长相思"
  },
  {
    "author": "张先",
    "paragraphs": [
      "杜陵春，秦树晚。",
      "伤别更堪临远。",
      "南去信，欲凭谁。",
      "归鸿多北归。",
      "小桃枝，红蓓发。",
      "今夜昔时风月。",
      "休苦意，说相思。",
      "少情人不知。"
    ],
    "rhythmic": "更漏子"
  },
  {
    "author": "张先",
    "paragraphs": [
      "楼倚春江百尺高。",
      "烟中还未见归桡。",
      "几时期信似江潮。",
      "花片片飞风弄蝶，柳阴阴下水平桥。",
      "日长才过又今宵。"
    ],
    "rhythmic": "浣溪沙"
  },
  {
    "author": "张先",
    "paragraphs": [
      "仙郎何日是来期。",
      "无心云胜伊。",
      "行云犹解傍山飞。",
      "郎行去不归。",
      "强匀画，又芳菲。",
      "春深轻薄衣。",
      "桃花无语伴相思。",
      "阴阴月上时。"
    ],
    "rhythmic": "醉桃源・阮郎归"
  },
  {
    "author": "张先",
    "paragraphs": [
      "舞雪歌云。",
      "闲淡妆匀。",
      "蓝溪水、深染轻裙。",
      "酒香醺脸，粉色生春。",
      "更巧谈话，美情性，好精神。",
      "江空无畔，凌波何处，月桥边、青柳朱门。",
      "断钟残角，又送黄昏。",
      "奈心中事，眼中泪，意中人。"
    ],
    "rhythmic": "行香子"
  },
  {
    "author": "张先",
    "paragraphs": [
      "武林乡，占第一湖山，咏画争巧。",
      "鹫石飞来，倚翠楼烟霭，清猿啼晓。",
      "况值禁垣师帅，惠政流入欢谣。",
      "朝暮万景，寒潮弄月，乱峰回照。",
      "天使寻春不早。",
      "并行乐，免有花愁花笑。",
      "持酒更听，红儿肉声长调。",
      "潇湘故人未归，但目送游云孤鸟。",
      "际天杪。",
      "离情尽寄芳草。"
    ],
    "rhythmic": "熙州慢"
  },
  {
    "author": "张先",
    "paragraphs": [
      "恩如明月家家到。",
      "无处无清照。",
      "一帆秋色共云遥。",
      "眼力不知人远、上江桥。",
      "愿君书札来双鲤。",
      "古汴东流水。",
      "宋王台畔楚宫西。",
      "正是节趣归路、近沙堤。"
    ],
    "rhythmic": "虞美人"
  },
  {
    "author": "张先",
    "paragraphs": [
      "绿净无痕，过晓霁清苕，镜里游人。",
      "红柱巧，彩船稳，当筵主、秘馆词臣。",
      "吴娃劝饮韩娥唱，竞艳容、左右皆春。",
      "学为行雨，傍画桨，从教水溅罗裙。",
      "溪烟混月黄昏。",
      "渐楼台上下，火影星分。",
      "飞槛倚，斗牛近，响箫鼓、远破重云。",
      "归轩未至千家待，掩半妆、翠箔朱门。",
      "衣香拂面，扶醉卸簪花，满袖馀煴。"
    ],
    "rhythmic": "泛清苕"
  },
  {
    "author": "张先",
    "paragraphs": [
      "汀苹白。",
      "苕水碧。",
      "每逢花驻乐，随处欢席。",
      "别时携手看春色。",
      "萤火而今，飞破秋夕。",
      "旱河流，如带窄。",
      "任身轻似叶，何计归得。",
      "断云孤鹜青山极。",
      "楼上徘徊，无尽相忆。"
    ],
    "rhythmic": "惜琼花"
  },
  {
    "author": "张先",
    "paragraphs": [
      "溪女送花随处，沙鸥避乐分行。",
      "游舸已如图障里，小屏犹画潇湘。",
      "人面新生酒艳，日痕更欲春长。",
      "衣上交枝斗色，钗头比翼相双。",
      "片段落霞明水底，风纹时动妆光。",
      "宾从夜归无月，千灯万火河塘。"
    ],
    "rhythmic": "河满子"
  },
  {
    "author": "张先",
    "paragraphs": [
      "流泉宛转双开窦。",
      "带染轻纱皱。",
      "何人暗得金船酒。",
      "拥罗绮前后。",
      "绿定见花影，并照与、艳妆争秀。",
      "行尽曲名，休更再歌杨柳。",
      "光生飞动摇琼甃。",
      "隔障笙箫奏。",
      "须知短景欢无足，又还过清昼。",
      "翰阁迟归来，传骑恨、留住难久。",
      "异日凤凰池上，为谁思旧。"
    ],
    "rhythmic": "劝金船"
  },
  {
    "author": "张先",
    "paragraphs": [
      "海宇，称庆。",
      "复生元圣。",
      "风入南薰。",
      "拜恩遥阙，衣上晓色犹春。",
      "望尧云。",
      "游钧广乐人疑梦。",
      "仙声共。",
      "日转旗光动。",
      "无疆帝算，何独待祝华封。",
      "与天同。"
    ],
    "rhythmic": "庆同天・河传"
  },
  {
    "author": "张先",
    "paragraphs": [
      "小圆珠串静慵拈。",
      "夜厌厌。",
      "下重帘。",
      "曲屏斜烛，心事入眉尖。",
      "金字半开香穗小，愁不寐，恨西蟾。"
    ],
    "rhythmic": "江城子"
  },
  {
    "author": "张先",
    "paragraphs": [
      "近鬓彩钿云雁细。",
      "好客艳、花枝争媚。",
      "学双燕、同栖还并翅。",
      "我合著、你难分离。",
      "这佛面、前生应布施。",
      "你更看、蛾眉下秋水。",
      "似赛九底、见他三五二。",
      "正闷里、也须欢喜。"
    ],
    "rhythmic": "雨中花令"
  },
  {
    "author": "张先",
    "paragraphs": [
      "红粉苔墙。",
      "透新春消息，梅粉先芳。",
      "奇葩异卉，汉家宫额涂黄。",
      "何人斗巧，运紫檀、翦出蜂房。",
      "应为是、中央正色，东君别与清香。",
      "仙姿自称霓裳。",
      "更孤标俊格，非雪凌霜。",
      "黄昏院落，为谁密解罗囊。",
      "银瓶注水，浸数枝、小阁幽窗。",
      "春睡起，纤条在手，厌厌宿酒残妆。"
    ],
    "rhythmic": "汉宫春"
  },
  {
    "author": "张先",
    "paragraphs": [
      "乍暖还轻冷。",
      "风雨晚来方定。",
      "庭轩寂寞近清明，残花中酒，又是去年病。",
      "楼头画角风吹醒。",
      "入夜重门静。",
      "那堪更被明月，隔墙送过秋千影。"
    ],
    "rhythmic": "青门引・青门饮",
    "tags": ["宋词三百首"]
  },
  {
    "author": "张先",
    "paragraphs": [
      "飘尽寒梅，笑粉蝶游蜂未觉。",
      "渐迤逦、水明山秀，暖生帘幕。",
      "过雨小桃红未透，舞烟新柳青犹弱。",
      "记画桥深处水边亭，曾偷约。",
      "多少恨，今犹昨。",
      "愁和闷，都忘却。",
      "拼从前烂醉，被花迷著。",
      "晴鸽试铃风力软，雏莺弄舌春寒薄。",
      "但只愁、锦绣闹妆时，东风恶。"
    ],
    "rhythmic": "满江红"
  },
  {
    "author": "张先",
    "paragraphs": [
      "肃肃秺侯清慎，温温契苾知诗。",
      "能推恻隐救民饥。",
      "况乃义方教子。",
      "宪府两飞鹗荐，士林竞赋怀辞。",
      "天门正美可前知。",
      "入侍钧天从此。"
    ],
    "rhythmic": "西江月"
  },
  {
    "author": "张先",
    "paragraphs": [
      "野树秋声满。",
      "对雨壁、风灯乱。",
      "云低翠帐，烟销素被，签动重幔。",
      "甚客怀、先自无消遣。",
      "更篱落、秋虫叹。",
      "叹樊川、风流减。",
      "旧欢难得重见。",
      "停酒说扬州，平山月、应照棋观。",
      "绿绮为谁弹，空传广陵散。",
      "但光纱短帽，窄袖轻衫，犹记竹西庭院。",
      "老鹤何时去，认琼花一面。"
    ],
    "rhythmic": "塞垣春"
  },
  {
    "author": "张先",
    "paragraphs": [
      "肠断送韶华。",
      "为惜杨花。",
      "雪球摇曳逐风斜。",
      "容易著人容易去，飞过谁家。",
      "聚散苦咨嗟。",
      "无计留他。",
      "行人洒泪滴流霞。",
      "今日画堂歌舞地，明日天涯。"
    ],
    "rhythmic": "浪淘沙"
  },
  {
    "author": "张先",
    "paragraphs": [
      "香闺内、空自想佳期。",
      "独步花阴情绪乱，谩将珠泪两行垂。",
      "胜会在何时。",
      "厌厌病，此夕最难持。",
      "一点芳心无托处，荼縻架上月迟迟。",
      "惆怅有谁知。"
    ],
    "rhythmic": "望江南・忆江南"
  },
  {
    "author": "张先",
    "paragraphs": [
      "步帐摇红绮。",
      "晓月堕，沈烟砌。",
      "缓板香檀，唱彻伊家新制。",
      "怨入眉头，敛黛峰横翠。",
      "芭蕉寒，雨声碎。",
      "镜华翳。",
      "闲照孤鸾戏。",
      "思量去时容易。",
      "钿盒瑶钗，至今冷落轻弃。",
      "望极蓝桥，但暮云千里。",
      "几重山，几重水。"
    ],
    "rhythmic": "碧牡丹"
  },
  {
    "author": "张先",
    "paragraphs": [
      "碧波落日寒烟聚，望遥山、迷离红树。",
      "小艇载人来，约尊酒、商量歧路。",
      "衰柳断桥西，共携手、攀条无语。",
      "水际见鷖凫，一对对、眠沙溆。",
      "西陵松柏青如故。",
      "翦烟花、幽兰啼露。",
      "油壁间花骢，那禁得、风吹细雨。",
      "饶他此后更思量，总莫似、当筵情绪。",
      "镜面绿波平，照几度、人来去。"
    ],
    "rhythmic": "山亭宴"
  },
  {
    "author": "晏殊",
    "paragraphs": [
      "秋露坠。",
      "滴尽楚兰红泪。",
      "往事旧欢何限意。",
      "思量如梦寐。",
      "人貌老于前岁。",
      "风月宛然无异。",
      "座有嘉宾尊有桂。",
      "莫辞终夕醉。"
    ],
    "rhythmic": "谒金门"
  },
  {
    "author": "晏殊",
    "paragraphs": [
      "海上蟠桃易熟，人间好月长圆。",
      "惟有掰钗分钿侣，离别常多会面难。",
      "此情须问天。",
      "蜡烛到明垂泪，熏炉尽日生烟。",
      "一点凄凉愁绝意，谩道秦筝有剩弦。",
      "何曾为细传。"
    ],
    "rhythmic": "破阵子"
  },
  {
    "author": "晏殊",
    "paragraphs": [
      "燕子欲归时节，高楼昨夜西风。",
      "求得人间成小会，试把金尊傍菊丛。",
      "歌长粉面红。",
      "斜日更穿帘幕，微凉渐入梧桐。",
      "多少襟怀言不尽，写向蛮笺曲调中。",
      "此情千万重。"
    ],
    "rhythmic": "破阵子"
  },
  {
    "author": "晏殊",
    "paragraphs": [
      "忆得去年今日，黄花已满东篱。",
      "曾与玉人临小槛，共折香英泛酒卮。",
      "长条插鬓垂。",
      "人貌不应迁换，珍丛又睹芳菲。",
      "重把一尊寻旧径，所惜光阴去似飞。",
      "风飘露冷时。"
    ],
    "rhythmic": "破阵子"
  },
  {
    "author": "晏殊",
    "paragraphs": [
      "湖上西风斜日，荷花落尽红英。",
      "金菊满丛珠颗细，海燕辞巢翅羽轻。",
      "年年岁岁情。",
      "美酒一杯新熟，高歌数阕堪听。",
      "不向尊前同一醉，可奈光阴似水声。",
      "迢迢去未停。"
    ],
    "rhythmic": "破阵子"
  },
  {
    "author": "晏殊",
    "paragraphs": [
      "阆苑瑶台风露秋。",
      "整鬟凝思捧觥筹。",
      "欲归临别强迟留。",
      "月好谩成孤枕梦，酒阑空得两眉愁。",
      "此时情绪悔风流。"
    ],
    "rhythmic": "浣溪沙"
  },
  {
    "author": "晏殊",
    "paragraphs": [
      "三月和风满上林。",
      "牡丹妖艳直千金。",
      "恼人天气又春阴。",
      "为我转回红脸面，向谁分付紫檀心。",
      "有情须殢酒杯深。"
    ],
    "rhythmic": "浣溪沙"
  },
  {
    "author": "晏殊",
    "paragraphs": [
      "青杏园林著酒香。",
      "佳人初试薄罗裳。",
      "柳丝无力燕飞忙。",
      "乍雨乍晴花自落，闲愁闲闷日偏长。",
      "为谁消瘦减容光。"
    ],
    "rhythmic": "浣溪沙"
  },
  {
    "author": "晏殊",
    "paragraphs": [
      "一曲新词酒一杯。",
      "去年天气旧亭台。",
      "夕阳西下几时回。",
      "无可奈何花落去，似曾相识燕归来。",
      "小园香径独徘徊。"
    ],
    "rhythmic": "浣溪沙",
    "tags": ["宋词三百首"]
  },
  {
    "author": "晏殊",
    "paragraphs": [
      "红蓼花香夹岸稠。",
      "绿波春水向东流。",
      "小船轻舫好追游。",
      "渔父酒醒重拨棹，鸳鸯飞去却回头。",
      "一杯销尽两眉愁。"
    ],
    "rhythmic": "浣溪沙"
  },
  {
    "author": "晏殊",
    "paragraphs": [
      "淡淡梳妆薄薄衣。",
      "天仙模样好容仪。",
      "旧欢前事入颦眉。",
      "闲役梦魂孤烛暗，恨无消息画帘垂。",
      "且留双泪说相思。"
    ],
    "rhythmic": "浣溪沙"
  },
  {
    "author": "晏殊",
    "paragraphs": [
      "小阁重帘有燕过。",
      "晚花红片落庭莎。",
      "曲阑干影入凉波。",
      "一霎好风生翠幕，几回疏雨滴圆荷。",
      "酒醒人散得愁多。"
    ],
    "rhythmic": "浣溪沙"
  },
  {
    "author": "晏殊",
    "paragraphs": [
      "宿酒才醒厌玉卮。",
      "水沈香冷懒熏衣。",
      "早梅先绽日边枝。",
      "寒雪寂寥初散后，春风悠扬欲来时。",
      "小屏闲放画帘垂。"
    ],
    "rhythmic": "浣溪沙"
  },
  {
    "author": "晏殊",
    "paragraphs": [
      "绿叶红花媚晓烟。",
      "黄蜂金蕊欲披莲。",
      "水风深处懒回船。",
      "可惜异香珠箔外，不辞清唱玉尊前。",
      "使星归觐九重天。"
    ],
    "rhythmic": "浣溪沙"
  },
  {
    "author": "晏殊",
    "paragraphs": [
      "湖上西风急暮蝉。",
      "夜来清露湿红莲。",
      "少留归骑促歌筵。",
      "为别莫辞金盏酒，入朝须近玉炉烟。",
      "不知重会是何年。"
    ],
    "rhythmic": "浣溪沙"
  },
  {
    "author": "晏殊",
    "paragraphs": [
      "杨柳阴中驻彩旌。",
      "芰荷香里劝金觥。",
      "小词流入管弦声。",
      "只有醉饮宽别恨，不须朝暮促归程。",
      "雨条烟叶系人情。"
    ],
    "rhythmic": "浣溪沙"
  },
  {
    "author": "晏殊",
    "paragraphs": [
      "一向年光有限身。",
      "等闲离别易消魂。",
      "酒筵歌席莫辞频。",
      "满目山河空念远，落花风雨更伤春。",
      "不如怜取眼前人。"
    ],
    "rhythmic": "浣溪沙",
    "tags": ["宋词三百首"]
  },
  {
    "author": "晏殊",
    "paragraphs": [
      "玉碗冰寒滴露华。",
      "粉融香雪透轻纱。",
      "晚来妆面胜荷花。",
      "鬓亸欲迎眉际月，酒红初上脸边霞。",
      "一场春梦日西斜。"
    ],
    "rhythmic": "浣溪沙"
  },
  {
    "author": "晏殊",
    "paragraphs": [
      "蕣华浓，山翠浅。",
      "一寸秋波如剪。",
      "红日永，绮筵开。",
      "暗随仙驭来。",
      "遏云声，回雪袖。",
      "占断晓莺春柳。",
      "才送目，又颦眉。",
      "此情谁得知。"
    ],
    "rhythmic": "更漏子"
  },
  {
    "author": "晏殊",
    "paragraphs": [
      "塞鸿高，仙露满。",
      "秋入银河清浅。",
      "逢好客，且开眉。",
      "盛年能几时。",
      "宝筝调，罗袖软。",
      "拍碎画堂檀板。",
      "须尽醉，莫推辞。",
      "人生多别离。"
    ],
    "rhythmic": "更漏子"
  },
  {
    "author": "晏殊",
    "paragraphs": [
      "雪藏梅，烟著柳。",
      "依约上春时候。",
      "初送雁，欲问莺。",
      "绿池波浪生。",
      "探花开，留客醉。",
      "忆得去年情味。",
      "金盏酒，玉炉香。",
      "任他红日长。"
    ],
    "rhythmic": "更漏子"
  },
  {
    "author": "晏殊",
    "paragraphs": [
      "菊花残，梨叶堕。",
      "可惜良辰虚过。",
      "新酒熟，绮筵开。",
      "不辞红玉杯。",
      "蜀弦高，羌管脆。",
      "慢飐舞娥香袂。",
      "君莫笑，醉乡人。",
      "熙熙长似春。"
    ],
    "rhythmic": "更漏子"
  },
  {
    "author": "晏殊",
    "paragraphs": [
      "槛菊愁烟兰泣露。",
      "罗幕轻寒，燕子双飞去。",
      "明月不谙离恨苦。",
      "斜光到晓穿朱户。",
      "昨夜西风凋碧树。",
      "独上高楼，望尽天涯路。",
      "欲寄彩笺兼尺素。",
      "山长水阔知何处。"
    ],
    "rhythmic": "鹊踏枝・蝶恋花"
  },
  {
    "author": "晏殊",
    "paragraphs": [
      "紫府群仙名籍秘。",
      "五色斑龙，暂降人间世。",
      "海变桑田都不记。",
      "蟠桃一熟三千岁。",
      "露滴彩旌云绕袂。",
      "谁信壶中，别有笙歌地。",
      "门外落花随水逝。",
      "相看莫惜尊前醉。"
    ],
    "rhythmic": "鹊踏枝・蝶恋花"
  },
  {
    "author": "晏殊",
    "paragraphs": [
      "露下风高，井梧宫簟生秋意。",
      "画堂筵启。",
      "一曲呈珠缀。",
      "天外行云，欲去凝香袂。",
      "炉烟起。",
      "断肠声里。",
      "敛尽双蛾翠。"
    ],
    "rhythmic": "点绛唇"
  },
  {
    "author": "晏殊",
    "paragraphs": [
      "青苹昨夜秋风起。",
      "无限个、露莲相倚。",
      "独凭朱阑、愁望晴天际。",
      "空目断、遥山翠。",
      "彩笺长，锦书细。",
      "谁信道、两情难寄。",
      "可惜良辰好景、欢娱地。",
      "只恁空憔悴。"
    ],
    "rhythmic": "凤衔杯"
  },
  {
    "author": "晏殊",
    "paragraphs": [
      "留花不住怨花飞。",
      "向南园、情绪依依。",
      "可惜倒红斜白、一枝枝。",
      "经宿雨、又离披。",
      "凭朱槛，把金卮。",
      "对芳丛、惆怅多时。",
      "何况旧欢新恨、阻心期。",
      "空满眼、是相思。"
    ],
    "rhythmic": "凤衔杯"
  },
  {
    "author": "晏殊",
    "paragraphs": [
      "柳条花颣恼青春。",
      "更那堪、飞絮纷纷。",
      "一曲细丝清脆、倚朱唇。",
      "斟绿酒、掩红巾。",
      "追往事，惜芳辰。",
      "暂时间、留住行云。",
      "端的自家心下、眼中人。",
      "到处里、觉尖新。"
    ],
    "rhythmic": "凤衔杯"
  },
  {
    "author": "晏殊",
    "paragraphs": [
      "春花秋草。",
      "只是催人老。",
      "总把千山眉黛扫。",
      "未抵别愁多少。",
      "劝君绿酒金杯。",
      "莫嫌丝管声催。",
      "兔走乌飞不住，人生几度三台。"
    ],
    "rhythmic": "清平乐"
  },
  {
    "author": "晏殊",
    "paragraphs": [
      "秋光向晚。",
      "小阁初开宴。",
      "林叶殷红犹未遍。",
      "雨后青苔满院。",
      "萧娘劝我金卮。",
      "殷勤更唱新词。",
      "暮去朝来节老，人生不饮何为。"
    ],
    "rhythmic": "清平乐"
  },
  {
    "author": "晏殊",
    "paragraphs": [
      "春来秋去。",
      "往事知何处。",
      "燕子归飞兰泣露。",
      "光景千留不住。",
      "酒阑人散忡忡。",
      "闲阶独倚梧桐。",
      "记得去年今日，依前黄叶西风。"
    ],
    "rhythmic": "清平乐"
  },
  {
    "author": "晏殊",
    "paragraphs": [
      "金风细细。",
      "叶叶梧桐坠。",
      "绿酒初尝人易醉。",
      "一枕小窗浓睡。",
      "紫微朱槿花残。",
      "斜阳却照阑干。",
      "双燕欲归时节，银屏昨夜微寒。"
    ],
    "rhythmic": "清平乐",
    "tags": ["宋词三百首"]
  },
  {
    "author": "晏殊",
    "paragraphs": [
      "红笺小字。",
      "说尽平生意。",
      "鸿雁在云鱼在水。",
      "惆怅此情难寄。",
      "斜阳独倚西楼。",
      "遥山恰对帘钩。",
      "人面不知何处，绿波依旧东流。"
    ],
    "rhythmic": "清平乐",
    "tags": ["宋词三百首"]
  },
  {
    "author": "晏殊",
    "paragraphs": [
      "淡薄梳妆轻结束。",
      "天意与、脸红眉绿。",
      "断环书素传情久，许双飞同宿。",
      "一饷无端分比目。",
      "谁知道、风前月底，相看未足。",
      "此心终拟，觅鸾弦重续。"
    ],
    "rhythmic": "红窗听"
  },
  {
    "author": "晏殊",
    "paragraphs": [
      "记得香闺临别语。",
      "彼此有、万重心诉。",
      "淡云轻霭知多少，隔桃源无处。",
      "梦觉相思天欲曙。",
      "依前是、银屏画烛，宵长岁暮。",
      "此时何计，托鸳鸯飞去。"
    ],
    "rhythmic": "红窗听"
  },
  {
    "author": "晏殊",
    "paragraphs": [
      "春风不负东君信，遍拆群芳。",
      "燕子双双。",
      "依旧衔泥入杏梁。",
      "须知一盏花前酒，占得韶光。",
      "莫话匆忙。",
      "梦里浮生足断肠。"
    ],
    "rhythmic": "采桑子"
  },
  {
    "author": "晏殊",
    "paragraphs": [
      "红英一树春来早，独占芳时。",
      "我有心期。",
      "把酒攀条惜绛蕤。",
      "无端一夜狂风雨，暗落繁枝。",
      "蝶怨莺悲。",
      "满眼春愁说向谁。"
    ],
    "rhythmic": "采桑子"
  },
  {
    "author": "晏殊",
    "paragraphs": [
      "阳和二月芳菲遍，暖景溶溶。",
      "戏蝶游蜂。",
      "深入千花粉艳中。",
      "何人解系天边日，占取春风。",
      "免使繁红。",
      "一片西飞一片东。"
    ],
    "rhythmic": "采桑子"
  },
  {
    "author": "晏殊",
    "paragraphs": [
      "樱桃谢了梨花发，红白相催。",
      "燕子归来。",
      "几处风帘绣户开。",
      "人生乐事知多少，且酌金杯。",
      "管咽弦哀。",
      "慢引萧娘舞袖回。"
    ],
    "rhythmic": "采桑子"
  },
  {
    "author": "晏殊",
    "paragraphs": [
      "古罗衣上金针样，绣出芳妍。",
      "玉砌朱阑。",
      "紫艳红英照日鲜。",
      "佳人画阁新妆了，对立丛边。",
      "试摘婵娟。",
      "贴向眉心学翠钿。"
    ],
    "rhythmic": "采桑子"
  },
  {
    "author": "晏殊",
    "paragraphs": [
      "时光只解催人老，不信多情。",
      "长恨离亭。",
      "泪滴春衫酒易醒。",
      "梧桐昨夜西风急，淡月胧明。",
      "好梦频惊。",
      "何处高楼雁一声。"
    ],
    "rhythmic": "采桑子"
  },
  {
    "author": "晏殊",
    "paragraphs": [
      "林间摘遍双双叶，寄与相思。",
      "朱槿开时。",
      "尚有山榴一两枝。",
      "荷花欲绽金莲子，半落红衣。",
      "晚雨微微。",
      "待得空梁宿燕归。"
    ],
    "rhythmic": "采桑子"
  },
  {
    "author": "晏殊",
    "paragraphs": [
      "风转蕙，露催莲。",
      "莺语尚绵蛮。",
      "尧蓂随月欲团圆。",
      "真驭降荷兰。",
      "褰油幕。",
      "调清乐。",
      "四海一家同乐。",
      "千官心在玉炉香。",
      "圣寿祝天长。"
    ],
    "rhythmic": "喜迁莺"
  },
  {
    "author": "晏殊",
    "paragraphs": [
      "歌敛黛，舞萦风。",
      "迟日象筵中。",
      "分行珠翠簇繁红。",
      "云髻袅珑璁。",
      "金炉暖。",
      "龙香远。",
      "共祝尧龄万万。",
      "曲终休解画罗衣。",
      "留伴彩云飞。"
    ],
    "rhythmic": "喜迁莺"
  },
  {
    "author": "晏殊",
    "paragraphs": [
      "花不尽，柳无穷。",
      "应与我情同。",
      "觥船一棹百分空。",
      "何处不相逢。",
      "朱弦悄。",
      "知音少。",
      "天若有情应老。",
      "劝君看取利名场。",
      "今古梦茫茫。"
    ],
    "rhythmic": "喜迁莺"
  },
  {
    "author": "晏殊",
    "paragraphs": [
      "烛飘花，香掩烬。",
      "中夜酒初醒。",
      "画楼残点两三声。",
      "窗外月胧明。",
      "晓帘垂，惊鹊去。",
      "好梦不知何处。",
      "南园春色已归来。",
      "庭树有寒梅。"
    ],
    "rhythmic": "喜迁莺"
  },
  {
    "author": "晏殊",
    "paragraphs": [
      "曙河低，斜月淡。",
      "帘外早凉天。",
      "玉楼清唱倚朱弦。",
      "馀韵入疏烟。",
      "脸霞轻，眉翠重。",
      "欲舞钗钿摇动。",
      "人人如意祝炉香。",
      "为寿百千长。"
    ],
    "rhythmic": "喜迁莺"
  },
  {
    "author": "晏殊",
    "paragraphs": [
      "别来音信千里。",
      "怅此情难寄。",
      "碧纱秋月，梧桐夜雨，几回无寐。",
      "楼高目断，天遥云黯，只堪憔悴。",
      "念兰堂红烛，心长焰短，向人垂泪。"
    ],
    "rhythmic": "撼庭秋"
  },
  {
    "author": "晏殊",
    "paragraphs": [
      "重阳过后，西风渐紧，庭树叶纷纷。",
      "朱阑向晓，芙蓉妖艳，特地斗芳新。",
      "霜前月下，斜红淡蕊，明媚欲回春。",
      "莫将琼萼等闲分。",
      "留赠意中人。"
    ],
    "rhythmic": "少年游"
  },
  {
    "author": "晏殊",
    "paragraphs": [
      "霜华满树，兰凋蕙惨，秋艳入芙蓉。",
      "胭脂嫩脸，金黄轻蕊，犹自怨西风。",
      "前欢往事，当歌对酒，无限到心中。",
      "更凭朱槛忆芳容。",
      "肠断一枝红。"
    ],
    "rhythmic": "少年游"
  },
  {
    "author": "晏殊",
    "paragraphs": [
      "芙蓉花发去年枝。",
      "双燕欲归飞。",
      "兰堂风软，金炉香暖，新曲动帘帷。",
      "家人拜上千春寿，深意满琼卮。",
      "绿鬓朱颜，道家装束，长似少年时。"
    ],
    "rhythmic": "少年游"
  },
  {
    "author": "晏殊",
    "paragraphs": [
      "谢家庭槛晓无尘。",
      "芳宴祝良辰。",
      "风流妙舞，樱桃清唱，依约驻行云。",
      "榴花一盏浓香满，为寿百千春。",
      "岁岁年年，共欢同乐，嘉庆与时新。"
    ],
    "rhythmic": "少年游"
  },
  {
    "author": "晏殊",
    "paragraphs": [
      "三月暖风，开却好花无限了，当年丛下落纷纷。",
      "最愁人。",
      "长安多少利名身。",
      "若有一杯香桂酒，莫辞花下醉芳茵。",
      "且留春。"
    ],
    "rhythmic": "酒泉子"
  },
  {
    "author": "晏殊",
    "paragraphs": [
      "春色初来，遍拆红芳千万树，流莺粉蝶斗翻飞。",
      "恋香枝。",
      "劝君莫惜缕金衣。",
      "把酒看花须强饮，明朝后日渐离披。",
      "惜芳时。"
    ],
    "rhythmic": "酒泉子"
  },
  {
    "author": "晏殊",
    "paragraphs": [
      "东风昨夜回梁苑。",
      "日脚依稀添一线。",
      "旋开杨柳绿蛾眉，暗拆海棠红粉面。",
      "无情一去云中雁。",
      "有意归来梁上燕。",
      "有情无意且休论，莫向酒杯容易散。"
    ],
    "rhythmic": "木兰花・玉楼春"
  },
  {
    "author": "晏殊",
    "paragraphs": [
      "帘旌浪卷金泥凤。",
      "宿醉醒来长瞢鬆。",
      "海棠开后晓寒轻，流絮飞时春睡重。",
      "美酒一杯谁与共。",
      "往事旧欢时节动。",
      "不如怜取眼前人，免更劳魂兼役梦。"
    ],
    "rhythmic": "木兰花・玉楼春"
  },
  {
    "author": "晏殊",
    "paragraphs": [
      "燕鸿过后莺归去。",
      "细算浮生千万绪。",
      "长於春梦几多时，散似秋云无觅处。",
      "闻琴解佩神仙侣。",
      "挽断罗衣留不住。",
      "劝君莫作独醒人，烂醉花间应有数。"
    ],
    "rhythmic": "木兰花・玉楼春",
    "tags": ["宋词三百首"]
  },
  {
    "author": "晏殊",
    "paragraphs": [
      "池塘水绿风微暖。",
      "记得玉真初见面。",
      "重头歌韵响铮琮，入破舞腰红乱旋。",
      "玉钩阑下香阶畔。",
      "醉后不知斜日晚。",
      "当时共我赏花人，点检如今无一半。"
    ],
    "rhythmic": "木兰花・玉楼春",
    "tags": ["宋词三百首"]
  },
  {
    "author": "晏殊",
    "paragraphs": [
      "玉楼朱阁横金锁。",
      "寒食清明春欲破。",
      "窗间斜月两眉愁，帘外落花双泪堕。",
      "朝云聚散真无那。",
      "百岁相看能几个。",
      "别来将为不牵情，万转千回思想过。"
    ],
    "rhythmic": "木兰花・玉楼春"
  },
  {
    "author": "晏殊",
    "paragraphs": [
      "朱帘半下香销印。",
      "二月东风催柳信。",
      "琵琶旁畔且寻思，鹦鹉前头休借问。",
      "惊鸿去后生离恨。",
      "红日长时添酒困。",
      "未知心在阿谁边，满眼泪珠言不尽。"
    ],
    "rhythmic": "木兰花・玉楼春"
  },
  {
    "author": "晏殊",
    "paragraphs": [
      "杏梁归燕双回首。",
      "黄蜀葵花开应候。",
      "画堂元是降生辰，玉盏更斟长命酒。",
      "炉中百和添香兽。",
      "帘外青蛾回舞袖。",
      "此时红粉感恩人，拜向月宫千岁寿。"
    ],
    "rhythmic": "木兰花・玉楼春"
  },
  {
    "author": "晏殊",
    "paragraphs": [
      "紫薇朱槿繁开后。",
      "枕簟微凉生玉漏。",
      "玳筵初启日穿帘，檀板欲开香满袖。",
      "红衫侍女频倾酒。",
      "龟鹤仙人来献寿。",
      "欢声喜气逐时新，青鬓玉颜长似旧。"
    ],
    "rhythmic": "木兰花・玉楼春"
  },
  {
    "author": "晏殊",
    "paragraphs": [
      "春葱指甲轻拢拈。",
      "五彩条垂双袖卷。",
      "雪香浓透紫檀槽，胡语急随红玉腕。",
      "当头一曲情无限。",
      "入破铮琮金凤战。",
      "百分芳酒祝长春，再拜敛容抬粉面。"
    ],
    "rhythmic": "木兰花・玉楼春"
  },
  {
    "author": "晏殊",
    "paragraphs": [
      "红条约束琼肌稳。",
      "拍碎香檀催急衮。",
      "垅头呜咽水声繁，叶下间关莺语近。",
      "美人才子传芳信。",
      "明月清风伤别恨。",
      "未知何处有知音，长为此情言不尽。"
    ],
    "rhythmic": "木兰花・玉楼春"
  },
  {
    "author": "晏殊",
    "paragraphs": [
      "长安紫陌春归早。",
      "亸垂杨、染芳草。",
      "被啼莺语燕催清晓。",
      "正好梦、频惊觉。",
      "当此际、青楼临大道。",
      "幽会处、两情多少。",
      "莫惜明珠百琲，占取长年少。"
    ],
    "rhythmic": "迎春乐"
  },
  {
    "author": "晏殊",
    "paragraphs": [
      "青梅煮酒斗时新。",
      "天气欲残春。",
      "东城南陌花下，逢著意中人。",
      "回绣袂，展香茵。",
      "叙情亲。",
      "此情拼作，千尺游丝，惹住朝云。"
    ],
    "rhythmic": "诉衷情"
  },
  {
    "author": "晏殊",
    "paragraphs": [
      "东风杨柳欲青青。",
      "烟淡雨初晴。",
      "恼他香阁浓睡，撩乱有啼莺。",
      "眉叶细，舞腰轻。",
      "宿妆成。",
      "一春芳意，三月和风，牵系人情。"
    ],
    "rhythmic": "诉衷情"
  },
  {
    "author": "晏殊",
    "paragraphs": [
      "芙蓉金菊斗馨香。",
      "天气欲重阳。",
      "远村秋色如画，红树间疏黄。",
      "流水淡，碧天长。",
      "路茫茫。",
      "凭高目断，鸿雁来时，无限思量。"
    ],
    "rhythmic": "诉衷情"
  },
  {
    "author": "晏殊",
    "paragraphs": [
      "数枝金菊对芙蓉。",
      "摇落意重重。",
      "不知多少幽怨，和露泣西风。",
      "人散后，月明中。",
      "夜寒浓。",
      "谢娘愁卧，潘令闲眠，心事无穷。"
    ],
    "rhythmic": "诉衷情"
  },
  {
    "author": "晏殊",
    "paragraphs": [
      "露莲双脸远山眉。",
      "偏与淡妆宜。",
      "小庭帘幕春晚，闲共柳丝垂。",
      "人别后，月圆时。",
      "信迟迟。",
      "心心念念，说尽无凭，只是相思。"
    ],
    "rhythmic": "诉衷情"
  },
  {
    "author": "晏殊",
    "paragraphs": [
      "秋风吹绽北池莲。",
      "曙云楼阁鲜。",
      "画堂今日嘉会，齐拜玉炉烟。",
      "斟美酒，祝芳筵。",
      "奉觥船。",
      "宜春耐夏，多福庄严，富贵长年。"
    ],
    "rhythmic": "诉衷情"
  },
  {
    "author": "晏殊",
    "paragraphs": [
      "世间荣贵月中人。",
      "嘉庆在今辰。",
      "兰堂帘幕高卷，清唱遏行云。",
      "持玉盏，敛红巾。",
      "祝千春。",
      "榴花寿酒，金鸭炉香，岁岁长新。"
    ],
    "rhythmic": "诉衷情"
  },
  {
    "author": "晏殊",
    "paragraphs": [
      "海棠珠缀一重重。",
      "清晓近帘栊。",
      "胭脂谁与匀淡，偏向脸边浓。",
      "看叶嫩，惜花红。",
      "意无穷。",
      "如花似叶，岁岁年年，共占春风。"
    ],
    "rhythmic": "诉衷情"
  },
  {
    "author": "晏殊",
    "paragraphs": [
      "小桃花与早梅花，尽是芳妍品格。",
      "未上东风先拆。",
      "分付春消息。",
      "佳人钗上玉尊前，朵朵秾香堪惜。",
      "谁把彩豪描得。",
      "免恁轻抛掷。"
    ],
    "rhythmic": "胡捣练"
  },
  {
    "author": "晏殊",
    "paragraphs": [
      "二月春风，正是杨花满路。",
      "那堪更、别离情绪。",
      "罗巾掩泪，任粉痕沾污。",
      "争奈向、千留万留不住。",
      "玉酒频倾，宿眉愁聚。",
      "空肠断、宝筝弦柱。",
      "人间后会，又不知何处。",
      "魂梦里、也须时时飞去。"
    ],
    "rhythmic": "人娇"
  },
  {
    "author": "晏殊",
    "paragraphs": [
      "玉树微凉，渐觉银河影转。",
      "林叶静、疏红欲遍。",
      "朱帘细雨，尚迟留归燕。",
      "嘉庆日、多少世人良愿。",
      "楚竹惊鸾，秦筝起雁。",
      "萦舞袖、急翻罗荐。",
      "云回一曲，更轻栊檀板。",
      "香炷远、同祝寿期无限。"
    ],
    "rhythmic": "人娇"
  },
  {
    "author": "晏殊",
    "paragraphs": [
      "一叶秋高，向夕红兰露坠。",
      "风月好、乍凉天气。",
      "长生此日，见人中嘉瑞。",
      "斟寿酒、重唱妙声珠缀。",
      "凤莞移宫，钿衫回袂。",
      "帘影动、鹊炉香细。",
      "南真宝箓，赐玉京千岁。",
      "良会永、莫惜流霞同醉。"
    ],
    "rhythmic": "人娇"
  },
  {
    "author": "晏殊",
    "paragraphs": [
      "细草愁烟，幽花怯露。",
      "凭阑总是销魂处。",
      "日高深院静无人，时时海燕双飞去。",
      "带缓罗衣，香残蕙炷。",
      "天长不禁迢迢路。",
      "垂杨只解惹春风，何曾系得行人住。"
    ],
    "rhythmic": "踏莎行"
  },
  {
    "author": "晏殊",
    "paragraphs": [
      "祖席离歌，长亭别宴。",
      "香尘已隔犹回面。",
      "居人匹马映林嘶，行人去棹依波转。",
      "画阁魂消，高楼目断。",
      "斜阳只送平波远。",
      "无穷无尽是离愁，天涯地角寻思遍。"
    ],
    "rhythmic": "踏莎行",
    "tags": ["宋词三百首"]
  },
  {
    "author": "晏殊",
    "paragraphs": [
      "碧海无波，瑶台有路。",
      "思量便合双飞去。",
      "当时轻别意中人，山长水远知何处。",
      "绮席凝尘，香闺掩雾。",
      "红笺小字凭谁附。",
      "高楼目尽欲黄昏，梧桐叶上萧萧雨。"
    ],
    "rhythmic": "踏莎行"
  },
  {
    "author": "晏殊",
    "paragraphs": [
      "绿树归莺，雕梁别燕。",
      "春光一去如流电。",
      "当歌对酒莫沈吟，人生有限情无限。",
      "弱袂萦春，修蛾写怨。",
      "秦筝宝柱频移雁。",
      "尊中绿醑意中人，花朝月夜长相见。"
    ],
    "rhythmic": "踏莎行"
  },
  {
    "author": "晏殊",
    "paragraphs": [
      "小径红稀，芳郊绿遍。",
      "高台树色阴阴见。",
      "春风不解禁杨花，濛濛乱扑行人面。",
      "翠叶藏莺，朱帘隔燕。",
      "炉香静逐游丝转。",
      "一场愁梦酒醒时，斜阳却照深深院。"
    ],
    "rhythmic": "踏莎行",
    "tags": ["宋词三百首"]
  },
  {
    "author": "晏殊",
    "paragraphs": [
      "画鼓声中昏又晓。",
      "时光只解催人老。",
      "求得浅欢风日好。",
      "齐揭调。",
      "神仙一曲渔家傲。",
      "绿水悠悠天杳杳。",
      "浮生岂得长年少。",
      "莫惜醉来开口笑。",
      "须信道。",
      "人间万事何时了。"
    ],
    "rhythmic": "渔家傲"
  },
  {
    "author": "晏殊",
    "paragraphs": [
      "荷叶荷花相间斗。",
      "红娇绿嫩新妆就。",
      "昨日小池疏雨后。",
      "铺锦绣。",
      "行人过去频回首。",
      "倚遍朱阑凝望久。",
      "鸳鸯浴处波文皱。",
      "谁唤谢娘斟美酒。",
      "萦舞袖。",
      "当筵劝我千长寿。"
    ],
    "rhythmic": "渔家傲"
  },
  {
    "author": "晏殊",
    "paragraphs": [
      "荷叶初开犹半卷。",
      "荷花欲拆犹微绽。",
      "此叶此花真可羡。",
      "秋水畔。",
      "青凉伞映红妆面。",
      "美酒一杯留客宴。",
      "拈花摘叶情无限。",
      "争奈世人多聚散。",
      "频祝愿。",
      "如花似叶长相见。"
    ],
    "rhythmic": "渔家傲"
  },
  {
    "author": "晏殊",
    "paragraphs": [
      "杨柳风前香百步。",
      "盘心碎点真珠露。",
      "疑是水仙开洞府。",
      "妆景趣。",
      "红幢绿盖朝天路。",
      "小鸭飞来稠闹处。",
      "三三两两能言语。",
      "饮散短亭人欲去。",
      "留不住。",
      "黄昏更下萧萧雨。"
    ],
    "rhythmic": "渔家傲"
  },
  {
    "author": "晏殊",
    "paragraphs": [
      "粉笔丹青描未得。",
      "金针彩线功难敌。",
      "谁傍暗香轻采摘。",
      "风淅淅。",
      "船头触散双鸂鶒。",
      "夜雨染成天水碧。",
      "朝阳借出胭脂色。",
      "欲落又开人共惜。",
      "秋气逼。",
      "盘中已见新莲菂。"
    ],
    "rhythmic": "渔家傲"
  },
  {
    "author": "晏殊",
    "paragraphs": [
      "叶下鵁鶄眠未稳。",
      "风翻露飐香成阵。",
      "仙女出游知远近。",
      "羞借问。",
      "饶将绿扇遮红粉。",
      "一掬蕊黄沾雨润。",
      "天人乞与金英嫩。",
      "试折乱条醒酒困。",
      "应有恨。",
      "芳心拗尽丝无尽。"
    ],
    "rhythmic": "渔家傲"
  },
  {
    "author": "晏殊",
    "paragraphs": [
      "罨画溪边停彩舫。",
      "仙娥绣被呈新样。",
      "飒飒风声来一饷。",
      "愁四望。",
      "残红片片随波浪。",
      "琼脸丽人青步障。",
      "风牵一袖低相向。",
      "应有锦鳞闲倚傍。",
      "秋水上。",
      "时时绿柄轻摇扬。"
    ],
    "rhythmic": "渔家傲"
  },
  {
    "author": "晏殊",
    "paragraphs": [
      "宿蕊斗攒金粉闹。",
      "青房暗结蜂儿小。",
      "敛面似啼开似笑。",
      "天与貌。",
      "人间不是铅华少。",
      "叶软香清无限好。",
      "风头日脚乾催老。",
      "待得玉京仙子到。",
      "凭向道。",
      "红颜只合长年少。"
    ],
    "rhythmic": "渔家傲"
  },
  {
    "author": "晏殊",
    "paragraphs": [
      "脸傅朝霞衣剪翠。",
      "重重占断秋江水。",
      "一曲采莲风细细。",
      "人未醉。",
      "鸳鸯不合惊飞起。",
      "欲摘嫩条嫌绿刺。",
      "闲敲画扇偷金蕊。",
      "半夜月明珠露坠。",
      "多少意。",
      "红腮点点相思泪。"
    ],
    "rhythmic": "渔家傲"
  },
  {
    "author": "晏殊",
    "paragraphs": [
      "越女采莲江北岸。",
      "轻桡短棹随风便。",
      "人貌与花相斗艳。",
      "流水慢。",
      "时时照影看妆面。",
      "莲叶层层张绿伞。",
      "莲房个个垂金盏。",
      "一把藕丝牵不断。",
      "红日晚。",
      "回头欲去心撩乱。"
    ],
    "rhythmic": "渔家傲"
  },
  {
    "author": "晏殊",
    "paragraphs": [
      "粉面啼红腰束素。",
      "当年拾翠曾相遇。",
      "密意深情谁与诉。",
      "空怨慕。",
      "西池夜夜风兼露。",
      "池上夕阳笼碧树。",
      "池中短棹惊微雨。",
      "水泛落英何处去。",
      "人不语。",
      "东流到了无停住。"
    ],
    "rhythmic": "渔家傲"
  },
  {
    "author": "晏殊",
    "paragraphs": [
      "幽鹭慢来窥品格。",
      "双鱼岂解传消息。",
      "绿柄嫩香频采摘。",
      "心似织。",
      "条条不断谁牵役。",
      "粉泪暗和清露滴。",
      "罗衣染尽秋江色。",
      "对面不言情脉脉。",
      "烟水隔。",
      "无人说似长相忆。"
    ],
    "rhythmic": "渔家傲"
  },
  {
    "author": "晏殊",
    "paragraphs": [
      "楚国细腰元自瘦。",
      "文君腻脸谁描就。",
      "日夜声声催箭漏。",
      "昏复昼。",
      "红颜岂得长如旧。",
      "醉折嫩房和蕊嗅。",
      "天丝不断清香透。",
      "却傍小阑凝坐久。",
      "风满袖。",
      "西池月上人归后。"
    ],
    "rhythmic": "渔家傲"
  },
  {
    "author": "晏殊",
    "paragraphs": [
      "嫩绿堪裁红欲绽。",
      "蜻蜓点水鱼游畔。",
      "一霎雨声香四散。",
      "风飐乱。",
      "高低掩映千千万。",
      "总是凋零终有恨。",
      "能无眼下生留恋。",
      "何似折来妆粉面。",
      "勤看玩。",
      "胜如落尽秋江岸。"
    ],
    "rhythmic": "渔家傲"
  },
  {
    "author": "晏殊",
    "paragraphs": [
      "剪翠妆红欲就。",
      "折得清香满袖。",
      "一对鸳鸯眠未足，叶下长相守。",
      "莫傍细条寻嫩藕。",
      "怕绿刺、罥衣伤手。",
      "可惜许、月明风露好，恰在人归后。"
    ],
    "rhythmic": "雨中花・夜行船"
  },
  {
    "author": "晏殊",
    "paragraphs": [
      "越娥红泪泣朝云。",
      "越梅从此学妖嚬。",
      "腊月初头、庾岭繁开后，特染妍华赠世人。",
      "前溪昨夜深深雪，朱颜不掩天真。",
      "何时驿使西归，寄与相思客，一枝新。",
      "报道江南别样春。"
    ],
    "rhythmic": "瑞鹧鸪"
  },
  {
    "author": "晏殊",
    "paragraphs": [
      "江南残腊欲归时。",
      "有梅红亚雪中枝。",
      "一夜前村、间破瑶英拆，端的千花冷未知。",
      "丹青改样匀朱粉，雕梁欲画犹疑。",
      "何妨与向冬深，密种秦人路，夹仙溪。",
      "不待妖桃客自迷。"
    ],
    "rhythmic": "瑞鹧鸪"
  },
  {
    "author": "晏殊",
    "paragraphs": [
      "紫薇枝上露华浓。",
      "起秋风。",
      "管弦声细出帘栊。",
      "象筵中。",
      "仙酒斟云液，仙歌转绕梁虹。",
      "此时佳会庆相逢。",
      "庆相逢。",
      "欢醉且从容。"
    ],
    "rhythmic": "望仙门"
  },
  {
    "author": "晏殊",
    "paragraphs": [
      "玉壶清漏起微凉。",
      "好秋光。",
      "金杯重叠满琼浆。",
      "会仙乡。",
      "新曲调丝管，新声更飐霓裳。",
      "博山炉暖泛浓香。",
      "泛浓香。",
      "为寿百千长。"
    ],
    "rhythmic": "望仙门"
  },
  {
    "author": "晏殊",
    "paragraphs": [
      "玉池波浪碧如鳞。",
      "露莲新。",
      "清歌一曲翠眉嚬。",
      "舞华茵。",
      "满酌兰英酒，须知献寿千春。",
      "太平无事荷君恩。",
      "荷君恩。",
      "齐唱《望仙门》。"
    ],
    "rhythmic": "望仙门"
  },
  {
    "author": "晏殊",
    "paragraphs": [
      "玉露金风月正圆。",
      "台榭早凉天。",
      "画堂嘉会，组绣列芳筵。",
      "洞府星辰龟鹤，来添福寿。",
      "欢声喜色，同入金炉泛浓烟。",
      "清歌妙舞，急管繁弦。",
      "榴花满酌觥船。",
      "人尽祝、富贵又长年。",
      "莫教红日西晚，留著醉神仙。"
    ],
    "rhythmic": "长生乐"
  },
  {
    "author": "晏殊",
    "paragraphs": [
      "阆苑神仙平地见。",
      "碧海架蓬瀛。",
      "洞门相向，倚金铺微明。",
      "处处天花撩乱，飘散歌声。",
      "装真筵寿，赐与流霞满瑶觥。",
      "红鸾翠节，紫凤银笙。",
      "玉女双来近彩云。",
      "随步朝夕拜三清。",
      "为传王母金箓，祝千岁长生。"
    ],
    "rhythmic": "长生乐"
  },
  {
    "author": "晏殊",
    "paragraphs": [
      "一霎秋风惊画扇。",
      "艳粉娇红，尚拆荷花面。",
      "草际露垂虫响遍。",
      "珠帘不下留归燕。",
      "扫掠亭台开小院。",
      "四坐清欢，莫放金杯浅。",
      "龟鹤命长松寿远。",
      "阳春一曲情千万。"
    ],
    "rhythmic": "蝶恋花"
  },
  {
    "author": "晏殊",
    "paragraphs": [
      "紫菊初生朱槿坠。",
      "月好风清，渐有中秋意。",
      "更漏乍长天似水。",
      "银屏展尽遥山翠。",
      "绣幕卷波香引穗。",
      "急管繁弦，共庆人间瑞。",
      "满酌玉杯萦舞袂。",
      "南春祝寿千千岁。"
    ],
    "rhythmic": "蝶恋花"
  },
  {
    "author": "晏殊",
    "paragraphs": [
      "帘幕风轻双语燕。",
      "午醉醒来，柳絮飞撩乱。",
      "心事一春犹未见。",
      "馀花落尽青苔院。",
      "百尺朱楼闲倚遍。",
      "薄雨浓云，抵死遮人面。",
      "消息未知归早晚。",
      "斜阳只送平波远。"
    ],
    "rhythmic": "蝶恋花"
  },
  {
    "author": "晏殊",
    "paragraphs": [
      "玉碗冰寒消暑气。",
      "碧簟纱厨，向午朦胧睡。",
      "莺舌惺松如会意。",
      "无端画扇惊飞起。",
      "雨后初凉生水际。",
      "人面荷花，的的遥相似。",
      "眼看红芳犹抱蕊。",
      "丛中已结新莲子。"
    ],
    "rhythmic": "蝶恋花"
  },
  {
    "author": "晏殊",
    "paragraphs": [
      "梨叶疏红蝉韵歇。",
      "银汉风高，玉管声凄切。",
      "枕簟乍凉铜漏咽。",
      "谁教社燕轻离别。",
      "草际蛩吟珠露结。",
      "宿酒醒来，不记归时节。",
      "多少衷肠犹未说。",
      "朱帘一夜朦胧月。"
    ],
    "rhythmic": "蝶恋花"
  },
  {
    "author": "晏殊",
    "paragraphs": [
      "南雁依稀回侧阵。",
      "雪霁墙阴，偏觉兰芽嫩。",
      "中夜梦馀消酒困。",
      "炉香卷穗灯生晕。",
      "急景流年都一瞬。",
      "往事前欢，未免萦方寸。",
      "腊后花期知渐近。",
      "寒梅已作东风信。"
    ],
    "rhythmic": "蝶恋花"
  },
  {
    "author": "晏殊",
    "paragraphs": [
      "庆生辰。",
      "庆生辰是百千春。",
      "开雅宴，画堂高会有诸亲。",
      "钿函封大国，玉色受丝纶。",
      "感皇恩。",
      "望九重、天上拜尧云。",
      "今朝祝寿，祝寿数，比松椿。",
      "斟美酒，至心如对月中人。",
      "一声檀板动，一炷蕙香焚。",
      "祷仙真。",
      "愿年年今日、喜长新。"
    ],
    "rhythmic": "拂霓裳"
  },
  {
    "author": "晏殊",
    "paragraphs": [
      "喜秋成。",
      "见千门万户乐升平。",
      "金风细，玉池波浪縠文生。",
      "宿露沾罗幕，微凉入画屏。",
      "张绮宴，傍熏炉蕙炷、和新声。",
      "神仙雅会，会此日，象蓬瀛。",
      "管弦清，旋翻红袖学飞琼。",
      "光阴无暂住，欢醉有闲情。",
      "祝辰星。",
      "愿百千为寿、献瑶觥。"
    ],
    "rhythmic": "拂霓裳"
  },
  {
    "author": "晏殊",
    "paragraphs": [
      "乐秋天。",
      "晚荷花缀露珠圆。",
      "风日好，数行新雁贴寒烟。",
      "银簧调脆管，琼柱拨清弦。",
      "捧觥船。",
      "一声声、齐唱太平年。",
      "人生百岁，离别易，会逢难。",
      "无事日，剩呼宾友启芳筵。",
      "星霜催绿鬓，风露损朱颜。",
      "惜清欢。",
      "又何妨、沈醉玉尊前。"
    ],
    "rhythmic": "拂霓裳"
  },
  {
    "author": "晏殊",
    "paragraphs": [
      "芳莲九蕊开新艳。",
      "轻红淡白匀双脸。",
      "一朵近华堂。",
      "学人宫样妆。",
      "看时斟美酒。",
      "共祝千年寿。",
      "销得曲中夸。",
      "世间无此花。"
    ],
    "rhythmic": "菩萨蛮"
  },
  {
    "author": "晏殊",
    "paragraphs": [
      "秋花最是黄葵好。",
      "天然嫩态迎秋早。",
      "染得道家衣。",
      "淡妆梳洗时。",
      "晓来清露滴。",
      "一一金杯侧。",
      "插向绿云鬓。",
      "便随王母仙。"
    ],
    "rhythmic": "菩萨蛮"
  },
  {
    "author": "晏殊",
    "paragraphs": [
      "人人尽道黄葵淡。",
      "侬家解说黄葵艳。",
      "可喜万般宜。",
      "不劳朱粉施。",
      "摘承金盏酒。",
      "劝我千长寿。",
      "擎作女真冠。",
      "试伊娇面看。"
    ],
    "rhythmic": "菩萨蛮"
  },
  {
    "author": "晏殊",
    "paragraphs": [
      "高梧叶下秋光晚。",
      "珍丛化出黄金盏。",
      "还似去年时。",
      "傍阑三两枝。",
      "人情须耐久。",
      "花面长依旧。",
      "莫学蜜蜂儿。",
      "等闲悠扬飞。"
    ],
    "rhythmic": "菩萨蛮"
  },
  {
    "author": "晏殊",
    "paragraphs": [
      "梅蕊雪残香瘦。",
      "罗幕轻寒微透。",
      "多情只是春杨柳。",
      "占断可怜时候。",
      "萧娘劝我杯中酒。",
      "翻红袖。",
      "金乌玉兔长飞走。",
      "争得朱颜依旧。"
    ],
    "rhythmic": "秋蕊香"
  },
  {
    "author": "晏殊",
    "paragraphs": [
      "向晓雪花呈瑞。",
      "飞遍玉城瑶砌。",
      "何人剪碎天边桂。",
      "散作瑶田琼蕊。",
      "萧娘敛尽双蛾翠。",
      "回香袂。",
      "今朝有酒今朝醉。",
      "遮莫更长无睡。"
    ],
    "rhythmic": "秋蕊香"
  },
  {
    "author": "晏殊",
    "paragraphs": [
      "昨日探春消息，湖上绿波平。",
      "无奈绕堤芳草，还向旧痕生。",
      "有酒且醉瑶觥。",
      "更何妨、檀板新声。",
      "谁教杨柳千丝，就中牵系人情。"
    ],
    "rhythmic": "相思儿令"
  },
  {
    "author": "晏殊",
    "paragraphs": [
      "春色渐芳菲也，迟日满烟波。",
      "正好艳阳时节，争奈落花何。",
      "醉来拟恣狂歌。",
      "断肠中、赢得愁多。",
      "不如归傍纱窗，有人重画双蛾。"
    ],
    "rhythmic": "相思儿令"
  },
  {
    "author": "晏殊",
    "paragraphs": [
      "梅花漏泄春消息。",
      "柳丝长，草芽碧。",
      "不觉星霜鬓边白。",
      "念时光堪惜。",
      "兰堂把酒留嘉客。",
      "对离筵，驻行色。",
      "千里音尘便疏隔。",
      "合有人相忆。"
    ],
    "rhythmic": "滴滴金"
  },
  {
    "author": "晏殊",
    "paragraphs": [
      "家住西秦。",
      "赌博艺随身。",
      "花柳上、斗尖新。",
      "偶学念奴声调，有时高遏行云。",
      "蜀锦缠头无数，不负辛勤。",
      "数年来往咸京道，残杯冷炙谩消魂。",
      "衷肠事、托何人。",
      "若有知音见采，不辞遍唱《阳春》。",
      "一曲当筵落泪，重掩罗巾。"
    ],
    "rhythmic": "山亭柳"
  },
  {
    "author": "晏殊",
    "paragraphs": [
      "芙蓉一朵霜秋色。",
      "迎晓露、依依先拆。",
      "似佳人、独立倾城，傍朱槛、暗传消息。",
      "静对西风脉脉。",
      "金蕊绽、粉红如滴。",
      "向兰堂、莫厌重深，免清夜、微寒渐逼。"
    ],
    "rhythmic": "睿恩新"
  },
  {
    "author": "晏殊",
    "paragraphs": [
      "红丝一曲傍阶砌。",
      "珠露下、独呈纤丽。",
      "剪鲛绡、碎作香英，分彩线、簇成娇蕊。",
      "向晚群花欲悴。",
      "放朵朵、似延秋意。",
      "待佳人、插向钗头，更袅袅、低临凤髻。"
    ],
    "rhythmic": "睿恩新"
  },
  {
    "author": "晏殊",
    "paragraphs": [
      "帝城春暖。",
      "御柳暗遮空苑。",
      "海燕双双，拂扬帘栊。",
      "女伴相携、共绕林间路，折得樱桃插髻红。",
      "昨夜临明微雨，新英遍旧丛。",
      "宝马香车、欲傍西池看，触处杨花满袖风。"
    ],
    "rhythmic": "玉堂春"
  },
  {
    "author": "晏殊",
    "paragraphs": [
      "后园春早。",
      "残雪尚濛烟草。",
      "数树寒梅，欲绽香英。",
      "小妹无端、折尽钗头朵，满把金尊细细倾。",
      "忆得往年同伴，沈吟无限情。",
      "恼乱东风、莫便吹零落，惜取芳菲眼下明。"
    ],
    "rhythmic": "玉堂春"
  },
  {
    "author": "晏殊",
    "paragraphs": [
      "斗城池馆。",
      "二月风和烟暖。",
      "绣户珠帘，日影初长。",
      "玉辔金鞍、缭绕沙堤路，几处行人映绿杨。",
      "小槛朱阑回倚，千花浓露香。",
      "脆管清弦、欲奏新翻曲，依约林间坐夕阳。"
    ],
    "rhythmic": "玉堂春"
  },
  {
    "author": "晏殊",
    "paragraphs": [
      "资善堂中三十载，旧人多是凋零。",
      "与君相见最伤情。",
      "一尊如旧，聊且话平生。",
      "此别要知须强饮，雪残风细长亭。",
      "待君归觐九重城。",
      "帝宸思旧，朝夕奉皇明。"
    ],
    "rhythmic": "临江仙"
  },
  {
    "author": "晏殊",
    "paragraphs": [
      "双燕归飞绕画堂。",
      "似留恋虹梁。",
      "清风明月好时光。",
      "更何况、绮筵张。",
      "云衫侍女，频倾寿酒，加意动笙簧。",
      "人人心在玉炉香。",
      "庆佳会、祝延长。"
    ],
    "rhythmic": "燕归梁"
  },
  {
    "author": "晏殊",
    "paragraphs": [
      "金鸭香炉起瑞烟。",
      "呈妙舞开筵。",
      "阳春一曲动朱弦。",
      "斟美酒、泛觥船。",
      "中秋五日，风清露爽，犹是早凉天。",
      "蟠桃花发一千年。",
      "祝长寿、比神仙。"
    ],
    "rhythmic": "燕归梁"
  },
  {
    "author": "晏殊",
    "paragraphs": [
      "千缕万条堪结。",
      "占断好风良月。",
      "谢娘春晚先多愁，更撩乱、絮飞如雪。",
      "短亭相送处，长忆得、醉中攀折。",
      "年年岁岁好时节。",
      "怎奈尚、有人离别。"
    ],
    "rhythmic": "望汉月・忆汉月"
  },
  {
    "author": "晏殊",
    "paragraphs": [
      "玉字秋风至。",
      "帘幕生凉气。",
      "朱槿犹开，红莲尚拆，芙蓉含蕊。",
      "送旧巢归燕拂高檐，见梧桐叶坠。",
      "嘉宴凌晨启。",
      "金鸭飘香细。",
      "凤竹鸾丝，清歌妙舞，尽呈游艺。",
      "愿百千遐寿比神仙，有年年岁岁。"
    ],
    "rhythmic": "连理枝"
  },
  {
    "author": "晏殊",
    "paragraphs": [
      "绿树莺声老。",
      "金井生秋早。",
      "不寒不暖，裁衣按曲，天时正好。",
      "况兰堂逢著寿筵开，见炉香缥缈。",
      "组绣呈纤巧。",
      "歌舞夸妍妙。",
      "玉酒频倾，朱弦翠管，移宫易调。",
      "献金杯重叠祝长生，永消遥奉道。"
    ],
    "rhythmic": "连理枝"
  },
  {
    "author": "晏殊",
    "paragraphs": [
      "燕子来时新社，梨花落后清明。",
      "池上碧苔三四点，叶底黄鹂一两声。",
      "日长飞絮轻。",
      "巧笑东邻女伴，采桑径里逢迎。",
      "疑怪昨宵春梦好，元是今朝斗草赢。",
      "笑从双脸生。"
    ],
    "rhythmic": "破阵子"
  },
  {
    "author": "晏殊",
    "paragraphs": [
      "绿杨芳草长亭路。",
      "年少抛人容易去。",
      "楼头残梦五更钟，花底离情三月雨。",
      "无情不似多情苦。",
      "一寸还成千万缕。",
      "天涯地角有穷时，只有相思无尽处。"
    ],
    "rhythmic": "玉楼春",
    "tags": ["宋词三百首"]
  },
  {
    "author": "晏殊",
    "paragraphs": ["芳草连天碧。"],
    "rhythmic": "失调名"
  },
  {
    "author": "滕宗谅",
    "paragraphs": [
      "湖水连天天连水，秋来分外澄清。",
      "君山自是小蓬瀛。",
      "气蒸云梦泽，波撼岳阳城。",
      "帝子有灵能鼓瑟，凄然依旧伤情。",
      "微闻兰芝动芳馨。",
      "曲终人不见，江上数峰青。"
    ],
    "rhythmic": "临江仙"
  },
  {
    "author": "张",
    "paragraphs": [
      "无利无名，无荣无辱，无烦无恼。",
      "夜灯前、独歌独酌，独吟独笑。",
      "况值群山初雪满，又兼明月交光好。",
      "便假饶百岁拟如何，从他老。",
      "知富贵，谁能保。",
      "知功业，何时了。",
      "算箪瓢金玉，所争多少。",
      "一瞬光阴何足道，但思行乐常不早。",
      "待春来携酒殢东风，眠芳草。"
    ],
    "rhythmic": "满江红"
  },
  {
    "author": "张",
    "paragraphs": [
      "一带江山如画。",
      "风物向秋潇洒。",
      "水浸碧天何处断，翠色冷光相射。",
      "蓼岸荻花中，隐映竹篱茅舍。",
      "天际客帆高挂。",
      "门外酒旗低迓。",
      "多少六朝兴废事，尽入渔樵闲话。",
      "怅望倚危栏，红日无言西下。"
    ],
    "rhythmic": "离亭燕・离亭宴"
  },
  {
    "author": "王益",
    "paragraphs": [
      "烧残绛蜡泪成痕。",
      "街鼓报黄昏。",
      "碧云又阻来信，廊上月侵门。",
      "愁永夜，拂香裀。",
      "待谁温。",
      "梦兰憔悴，掷果凄凉，两处销魂。"
    ],
    "rhythmic": "诉衷情"
  },
  {
    "author": "石延年",
    "paragraphs": [
      "一分素景，千家新月，凉露楼台遍洗。",
      "宝奁深夜结蛛丝，紝五孔、金针不寐。"
    ],
    "rhythmic": "鹊桥仙"
  },
  {
    "author": "石延年",
    "paragraphs": [
      "芳草年年惹恨幽。",
      "想前事悠悠。",
      "伤春伤别几时休。",
      "算从古、为风流。",
      "春山总把，深匀翠黛，千叠在眉头。",
      "不知供得几多愁。",
      "更斜日、凭危楼。"
    ],
    "rhythmic": "燕归梁"
  },
  {
    "author": "关咏",
    "paragraphs": [
      "春阴霁。",
      "岸柳参差，袅袅金丝细。",
      "画阁昼眠莺唤起。",
      "烟光媚。",
      "燕燕双高，引愁人如醉。",
      "慵缓步，眉敛金铺倚。",
      "嘉景易失，懊恼韶光改。",
      "花空委。",
      "忍厌厌地。",
      "施朱粉，临鸾鉴，腻香销减摧桃李。",
      "独自个凝睇。",
      "暮云暗、遥山翠。",
      "天色无情，四远低垂淡如水。",
      "离恨托、征鸿寄。",
      "旋娇波、暗落相思泪。",
      "妆如洗。",
      "向高楼、日日春风里。",
      "悔凭阑、芳草人千里。"
    ],
    "rhythmic": "迷仙引"
  },
  {
    "author": "刘潜",
    "paragraphs": ["六郡酒泉。"],
    "rhythmic": "水调歌头"
  },
  {
    "author": "刘潜",
    "paragraphs": [
      "秦亡草昧，刘项起吞并。",
      "驱龙虎。",
      "鞭寰宇。",
      "斩长鲸。",
      "扫欃枪。",
      "血染彭门战。",
      "视馀耳，皆鹰犬。",
      "平祸乱。",
      "归炎汉。",
      "势奔倾。",
      "兵散月明。",
      "风急旌旗乱，刁斗三更。",
      "命虞姬相对，泣听楚歌声。",
      "玉帐魂惊。",
      "泪盈盈。",
      "恨花无主。",
      "凝愁绪。",
      "挥雪刃，掩泉扃。",
      "时不利。",
      "骓不逝。",
      "困阴陵。",
      "叱追兵。",
      "喑呜摧天地，望归路，忍偷生。",
      "功盖世。",
      "成闲纪。",
      "建遗灵。",
      "江静水寒烟冷，波纹细、古木凋零。",
      "遣行人到此，追念痛伤情。",
      "胜负难凭。"
    ],
    "rhythmic": "六州歌头"
  },
  {
    "author": "刘潜",
    "paragraphs": [
      "落日塞垣路，风劲戛貂裘。",
      "翩翩数骑闲猎，深入黑山头。",
      "极目平沙千里，惟见雕弓白羽，铁面骇骅骝。",
      "隐隐望青冢，特地起闲愁。",
      "汉天子，方鼎盛，四百州。",
      "玉颜皓齿，深锁三十六宫秋。",
      "堂有经纶贤相，边有纵横谋将，不作翠蛾羞。",
      "戎虏和乐也，圣主永无忧。"
    ],
    "rhythmic": "水调歌头"
  },
  {
    "author": "李冠",
    "paragraphs": [
      "遥夜亭皋闲信步。",
      "才过清明，渐觉伤春暮。",
      "数点雨声风约住。",
      "朦胧淡月云来去。",
      "桃杏依稀香暗渡。",
      "谁在秋千，笑里轻轻语。",
      "一寸相思千万绪。",
      "人间没个安排处。"
    ],
    "rhythmic": "蝶恋花"
  },
  {
    "author": "李冠",
    "paragraphs": [
      "凄凉绣岭，宫殿倚山阿。",
      "明皇帝。",
      "曾游地。",
      "锁烟萝。",
      "郁嵯峨。",
      "忆惜真妃子。",
      "艳倾国，方姝丽。",
      "朝复暮。",
      "嫔嫱妒。",
      "宠偏颇。",
      "三尺玉泉新浴，莲羞吐、红浸秋波。",
      "听花奴，敲羯鼓，酣奏鸣鼍。",
      "体不胜罗。",
      "舞婆娑。",
      "正霓裳曳。",
      "惊烽燧。",
      "千万骑。",
      "拥雕戈。",
      "情宛转。",
      "魂空乱。",
      "蹙双蛾。",
      "奈兵何。",
      "痛惜三春暮，委妖丽，马嵬坡。",
      "平寇乱。",
      "回宸辇。",
      "忍重过。",
      "香瘗紫囊犹有，鸿都客、钿合应讹。",
      "使行人到此，千古只伤歌。",
      "事往愁多。"
    ],
    "rhythmic": "六州歌头"
  },
  {
    "author": "李冠",
    "paragraphs": [
      "秦亡草昧，刘项起吞并。",
      "鞭寰宇。",
      "驱龙虎。",
      "扫欃枪。",
      "斩长鲸。",
      "雪染中原战。",
      "视馀耳，皆鹰犬。",
      "平祸乱。",
      "归炎汉。",
      "势奔倾。",
      "兵散月明。",
      "风急旌旗乱，刁斗三更。",
      "共虞姬相对，泣听楚歌声。",
      "玉帐魂惊。",
      "泪盈盈。",
      "念花无主。",
      "凝愁苦。",
      "挥雪刃，掩泉扃。",
      "时不利。",
      "骓不逝。",
      "困阴陵。",
      "叱追兵。",
      "呜喑摧天地，望归路，忍偷生。",
      "功盖世，何处见遗灵。",
      "江静水寒烟冷，波纹钿、古木凋零。",
      "遣行人到此，追念益伤情。",
      "胜负难凭。"
    ],
    "rhythmic": "六州歌头"
  },
  {
    "author": "李冠",
    "paragraphs": [
      "贴鬓香云双绾绿。",
      "柳弱花娇，一点春心足。",
      "不肯玉箫闲度曲。",
      "恼人特把青蛾蹙。",
      "静夜溪桥霜薄屋。",
      "独影行歌，惊起双鸾宿。",
      "愁破酒阑闺梦熟。",
      "月斜窗外风敲竹。"
    ],
    "rhythmic": "蝶恋花"
  },
  {
    "author": "李冠",
    "paragraphs": [
      "杏花好、子细君须辨。",
      "比早梅深、夭桃浅。",
      "把鲛绡、淡拂鲜红面。",
      "蜡融紫萼重重现。",
      "烟外悄，风中笑，香满院。",
      "欲绽全开俱可羡。",
      "粹美妖娆无处选。",
      "除卿卿似寻常见。",
      "倚天真、艳冶轻朱粉，分明洗出胭脂面。",
      "追往事，绕芳榭，千千遍。"
    ],
    "rhythmic": "千秋万岁・千秋岁引"
  },
  {
    "author": "谢绛",
    "paragraphs": [
      "娟娟侵鬓妆痕浅。",
      "双眸相媚弯如翦。",
      "一瞬百般宜。",
      "无论笑与啼。",
      "酒阑思翠被。",
      "特故瞢腾地。",
      "生怕促归轮。",
      "微波先注人。"
    ],
    "rhythmic": "菩萨蛮"
  },
  {
    "author": "谢绛",
    "paragraphs": [
      "昨夜佳期初共。",
      "鬓云低、翠翘金凤。",
      "尊前和笑不成歌，意偷转、眼波微送。",
      "草草不容成楚梦。",
      "渐寒深、翠帘霜重。",
      "相看送到断肠时，月西斜、画楼钟动。"
    ],
    "rhythmic": "夜行船"
  },
  {
    "author": "谢绛",
    "paragraphs": [
      "银缸夜永影长孤。",
      "香草续残炉。",
      "倚屏脉脉无语，粉泪不成珠。",
      "双粲枕，百娇壶。",
      "忆当初。",
      "君恩莫似，秋叶无情，欲向人疏。"
    ],
    "rhythmic": "诉衷情"
  },
  {
    "author": "宋祁",
    "paragraphs": ["因为衔泥污锦衣。", "垂下珠帘不敢归。"],
    "rhythmic": "失调名"
  },
  {
    "author": "宋祁",
    "paragraphs": [
      "少年不管。",
      "流光如箭。",
      "因循不觉韶光换。",
      "至如今，始惜月满、花满、酒满。",
      "扁舟欲解垂杨岸。",
      "尚同欢宴。",
      "日斜歌阕将分散。",
      "倚兰桡，望水远、天远、人远。"
    ],
    "rhythmic": "浪淘沙近・浪淘沙"
  },
  {
    "author": "宋祁",
    "paragraphs": [
      "雨过蒲萄新涨绿。",
      "苍玉盘倾，堕碎珠千斛。",
      "姬监拥前红簇簇。",
      "温泉初试真妃浴。",
      "驿使南来丹荔熟。",
      "故翦轻绡，一色颁时服。",
      "娇汗易晞凝醉玉。",
      "青凉不用香绵扑。"
    ],
    "rhythmic": "蝶恋花"
  },
  {
    "author": "宋祁",
    "paragraphs": [
      "东城渐觉风光好。",
      "縠皱波纹迎客棹。",
      "绿杨烟外晓寒轻，红杏枝头春意闹。",
      "浮生长恨欢娱少。",
      "肯爱千金轻一笑。",
      "为君持酒劝斜阳，且向花间留晚照。"
    ],
    "rhythmic": "玉楼春",
    "tags": ["宋词三百首"]
  },
  {
    "author": "宋祁",
    "paragraphs": [
      "绣幕茫茫罗帐卷。",
      "春睡腾腾，困入娇波慢。",
      "隐隐枕痕留玉脸。",
      "腻云斜溜钗头燕。",
      "远梦无端欢又散。",
      "泪落胭脂，界破蜂黄浅。",
      "整了翠鬟匀了面。",
      "芳心一寸情何限。"
    ],
    "rhythmic": "蝶恋花"
  },
  {
    "author": "宋祁",
    "paragraphs": [
      "画毂雕鞍狭路逢。",
      "一声肠断绣帘中。",
      "身无彩凤双飞翼，心有灵犀一点通。",
      "金作屋，玉为笼。",
      "车如流水马游龙。",
      "刘郎已恨蓬山远，更隔蓬山几万重。"
    ],
    "rhythmic": "鹧鸪天"
  },
  {
    "author": "宋祁",
    "paragraphs": [
      "睡起玉屏风，吹去乱红犹落。",
      "天气骤生轻暖，衬沈香帷箔。",
      "珠帘约住海棠风，愁拖两眉角。",
      "昨夜一庭明月，冷秋千红索。"
    ],
    "rhythmic": "好事近"
  },
  {
    "author": "贾昌朝",
    "paragraphs": [
      "都城水绿嬉游处。",
      "仙棹往来人笑语。",
      "红随远浪泛桃花，雪散平堤飞柳絮。",
      "东君欲共春归去。",
      "一阵狂风和骤雨。",
      "碧油红旆锦障泥，斜日画桥芳草路。"
    ],
    "rhythmic": "木兰花令"
  },
  {
    "author": "尹洙",
    "paragraphs": [
      "万倾太湖上，朝暮浸寒光。",
      "吴王去后，台榭千古锁悲凉。",
      "谁信蓬山仙子，天与经纶才器，等闲厌名缰。",
      "敛翼下霄汉，雅意在沧浪。",
      "晚秋里，烟寂静，雨微凉。",
      "危亭好景，佳树修竹绕回塘。",
      "不用移舟酌酒，自有青山渌水，掩映似潇湘。",
      "莫问平生意，别有好思量。"
    ],
    "rhythmic": "水调歌头",
    "tags": ["太湖"]
  },
  {
    "author": "梅尧臣",
    "paragraphs": [
      "露堤平，烟墅杳。",
      "乱碧萋萋，雨后江天晓。",
      "独有庾郎年最少。",
      "窣地春袍，嫩色宜相照。",
      "接长亭，迷远道。",
      "堪怨王孙，不记归期早。",
      "落尽梨花春又了。",
      "满地残阳，翠色和烟老。"
    ],
    "rhythmic": "苏幕遮"
  },
  {
    "author": "梅尧臣",
    "paragraphs": [
      "天然不比花含粉。",
      "约月眉黄春色嫩。",
      "小桥低映欲迷人，闲倚东风无奈困。",
      "烟姿最与章台近。",
      "冉冉千丝谁结恨。",
      "狂莺来往恋芳阴，不道风流真能尽。"
    ],
    "rhythmic": "玉楼春"
  },
  {
    "author": "叶清臣",
    "paragraphs": ["丞相有才裨造化，圣皇宽诏养疏顽。", "赢取十年闲。"],
    "rhythmic": "江南好・忆江南"
  },
  {
    "author": "叶清臣",
    "paragraphs": [
      "满斟绿醑留君住。",
      "莫匆匆归去。",
      "三分春色二分愁，更一分风雨。",
      "花开花谢、都来几许。",
      "且高歌休诉。",
      "不知来岁牡丹时，再相逢何处。"
    ],
    "rhythmic": "贺圣朝"
  },
  {
    "author": "吴感",
    "paragraphs": [
      "喜冰澌初泮，微和渐入、东郊时节。",
      "春消息，夜来顿觉，红梅数枝争发。",
      "玉溪仙馆，不是个、寻常标格。",
      "化工别与、一种风情，似匀点胭脂，染成香雪。",
      "重吟细阅。",
      "比繁杏夭桃，品格真别。",
      "只愁共、彩云易散，冷落谢池风月。",
      "凭谁向说。",
      "三弄处、龙吟休咽。",
      "大家留取，时倚阑干，闻有花堪折，劝君须折。"
    ],
    "rhythmic": "折红梅"
  },
  {
    "author": "文彦博",
    "paragraphs": ["遂请后。", "愿频醉、石楼溪口。"],
    "rhythmic": "映山红"
  },
  {
    "author": "欧阳修",
    "paragraphs": [
      "昔者王子猷之爱竹，造门不问于主人，陶渊明之卧舆，遇酒便留于道士。",
      "况西湖之胜概，擅东颍之佳名。",
      "虽美景良辰，固多于高会。",
      "而清风明月，幸属于闲人。",
      "并游或结于良朋，乘兴有时而独往。",
      "鸣蛙暂听，安问属官而属私。",
      "曲水临流，自可一觞而一咏。",
      "至欢然而会意，亦傍若于无人。",
      "乃知偶来常胜於特来，前言可信。",
      "所有虽非于己有，其得已多。",
      "因翻旧阕之辞，写以新声之调，敢阵薄伎，聊佐清欢。"
    ],
    "rhythmic": "西湖念语",
    "tags": ["西湖"]
  },
  {
    "author": "欧阳修",
    "paragraphs": [
      "轻舟短棹西湖好，绿水逶迤。",
      "芳草长堤。",
      "隐隐笙歌处处随。",
      "无风水面琉璃滑，不觉船移。",
      "微动涟漪。",
      "惊起沙禽掠岸飞。"
    ],
    "rhythmic": "采桑子",
    "tags": ["西湖"]
  },
  {
    "author": "欧阳修",
    "paragraphs": [
      "春深雨过西湖好，百卉争妍。",
      "蝶乱蜂喧。",
      "晴日催花暖欲然。",
      "兰桡画舸悠悠去，疑是神仙。",
      "返照波间。",
      "水阔风高扬管弦。"
    ],
    "rhythmic": "采桑子",
    "tags": ["西湖"]
  },
  {
    "author": "欧阳修",
    "paragraphs": [
      "画船载酒西湖好，急管繁弦。",
      "玉盏催传。",
      "稳泛平波任醉眠。",
      "行云却在行舟下，空水澄鲜。",
      "俯仰留连。",
      "疑是湖中别有天。"
    ],
    "rhythmic": "采桑子",
    "tags": ["西湖"]
  },
  {
    "author": "欧阳修",
    "paragraphs": [
      "群芳过后西湖好，狼籍残红。",
      "飞絮濛濛。",
      "垂柳阑干尽日风。",
      "笙歌散尽游人去，始觉春空。",
      "垂下帘栊。",
      "双燕归来细雨中。"
    ],
    "rhythmic": "采桑子",
    "tags": ["宋词三百首", "西湖"]
  },
  {
    "author": "欧阳修",
    "paragraphs": [
      "何人解赏西湖好，佳景无时。",
      "飞盖相追。",
      "贪向花间醉玉卮。",
      "谁知闲凭阑干处，芳草斜晖。",
      "水远烟微。",
      "一点沧洲白鹭飞。"
    ],
    "rhythmic": "采桑子",
    "tags": ["西湖"]
  },
  {
    "author": "欧阳修",
    "paragraphs": [
      "清明上巳西湖好，满目繁华。",
      "争道谁家。",
      "绿柳朱轮走钿车。",
      "游人日暮相将去，醒醉喧哗。",
      "路转堤斜。",
      "直到城头总是花。"
    ],
    "rhythmic": "采桑子",
    "tags": ["西湖"]
  },
  {
    "author": "欧阳修",
    "paragraphs": [
      "荷花开后西湖好，载酒来时。",
      "不用旌旗。",
      "前后红幢绿盖随。",
      "画船撑入花深处，香泛金卮。",
      "烟雨微微。",
      "一片笙歌醉里归。"
    ],
    "rhythmic": "采桑子",
    "tags": ["西湖"]
  },
  {
    "author": "欧阳修",
    "paragraphs": [
      "天容水色西湖好，云物俱鲜。",
      "鸥鹭闲眠。",
      "应惯寻常听管弦。",
      "风清月白偏宜夜，一片琼田。",
      "谁羡骖鸾。",
      "人在舟中便是仙。"
    ],
    "rhythmic": "采桑子",
    "tags": ["西湖"]
  },
  {
    "author": "欧阳修",
    "paragraphs": [
      "残霞夕照西湖好，花坞苹汀。",
      "十顷波平。",
      "野岸无人舟自横。",
      "西南月上浮云散，轩槛凉生。",
      "莲芰香清。",
      "水面风来酒面醒。"
    ],
    "rhythmic": "采桑子",
    "tags": ["西湖"]
  },
  {
    "author": "欧阳修",
    "paragraphs": [
      "平生为爱西湖好，来拥朱轮。",
      "富贵浮云。",
      "俯仰流年二十春。",
      "归来恰似辽东鹤，城郭人民。",
      "触目皆新。",
      "谁识当年旧主人。"
    ],
    "rhythmic": "采桑子",
    "tags": ["西湖"]
  },
  {
    "author": "欧阳修",
    "paragraphs": [
      "画楼钟动君休唱，往事无踪。",
      "聚散匆匆。",
      "今日欢娱几客同。",
      "去年绿鬓今年白，不觉衰容。",
      "明月清风。",
      "把酒何人忆谢公。"
    ],
    "rhythmic": "采桑子"
  },
  {
    "author": "欧阳修",
    "paragraphs": [
      "十年一别流光速，白首相逢。",
      "莫话衰翁。",
      "但斗尊前语笑同。",
      "劝君满酌君须醉，尽日从容。",
      "画鹢牵风。",
      "即去朝天沃舜聪。"
    ],
    "rhythmic": "采桑子"
  },
  {
    "author": "欧阳修",
    "paragraphs": [
      "十年前是尊前客，月白风清。",
      "忧患凋零。",
      "老去光阴速可惊。",
      "鬓华虽改心无改，试把金觥。",
      "旧曲重听。",
      "犹是当年醉里声。"
    ],
    "rhythmic": "采桑子"
  },
  {
    "author": "欧阳修",
    "paragraphs": [
      "平山阑槛倚晴空。",
      "山色有无中。",
      "手种堂前垂柳，别来几度春风。",
      "文章太守，挥毫万字，一饮千锺。",
      "行乐直须年少，尊前看取衰翁。"
    ],
    "rhythmic": "朝中措"
  },
  {
    "author": "欧阳修",
    "paragraphs": [
      "苹满溪。",
      "柳绕堤。",
      "相送行人溪水西。",
      "回时陇月低。",
      "烟霏霏。",
      "风凄凄。",
      "重倚朱门听马嘶。",
      "寒鸥相对飞。"
    ],
    "rhythmic": "长相思"
  },
  {
    "author": "欧阳修",
    "paragraphs": [
      "花似伊。",
      "柳似伊。",
      "花柳青春人别离。",
      "低头双泪垂。",
      "长江东。",
      "长江西。",
      "两岸鸳鸯两处飞。",
      "相逢知几时。"
    ],
    "rhythmic": "长相思",
    "tags": ["长江"]
  },
  {
    "author": "欧阳修",
    "paragraphs": [
      "深花枝。",
      "浅花枝。",
      "深浅花枝相并时。",
      "花枝难似伊。",
      "玉如肌。",
      "柳如眉。",
      "爱著鹅黄金缕衣。",
      "啼妆更为谁。"
    ],
    "rhythmic": "长相思"
  },
  {
    "author": "欧阳修",
    "paragraphs": [
      "清晨帘幕卷轻霜。",
      "呵手试梅妆。",
      "都缘自有离恨，故画作远山长。",
      "思往事，惜流芳。",
      "易成伤。",
      "拟歌先敛，欲笑还颦，最断人肠。"
    ],
    "rhythmic": "诉衷情",
    "tags": ["宋词三百首"]
  },
  {
    "author": "欧阳修",
    "paragraphs": [
      "候馆梅残，溪桥柳细。",
      "草熏风暖摇征辔。",
      "离愁渐远渐无穷，迢迢不断如春水。",
      "寸寸柔肠，盈盈粉泪。",
      "楼高莫近危阑倚。",
      "平芜尽处是春山，行人更在春山外。"
    ],
    "rhythmic": "踏莎行",
    "tags": ["宋词三百首"]
  },
  {
    "author": "欧阳修",
    "paragraphs": [
      "雨霁风光，春分天气。",
      "千花百卉争明媚。",
      "画梁新燕一双双，玉笼鹦鹉愁孤睡。",
      "薜荔依墙，莓苔满地。",
      "青楼几处歌声丽。",
      "蓦然旧事心上来，无言敛皱眉山翠。"
    ],
    "rhythmic": "踏莎行"
  },
  {
    "author": "欧阳修",
    "paragraphs": [
      "江南蝶，斜日一双双。",
      "身似何郎全傅粉，心如韩寿爱偷香。",
      "天赋与轻狂。",
      "微雨后，薄翅腻烟光。",
      "才伴游蜂来小院，又随飞絮过东墙。",
      "长是为花忙。"
    ],
    "rhythmic": "望江南・忆江南"
  },
  {
    "author": "欧阳修",
    "paragraphs": [
      "留春不住。",
      "燕老莺慵无觅处。",
      "说似残春。",
      "一老应无却少人。",
      "风和月好。",
      "办得黄金须买笑。",
      "爱惜芳时。",
      "莫待无花空折枝。"
    ],
    "rhythmic": "减字木兰花"
  },
  {
    "author": "欧阳修",
    "paragraphs": [
      "伤怀离抱。",
      "天若有情天亦老。",
      "此意如何。",
      "细似轻丝渺似波。",
      "扁舟岸侧。",
      "枫叶荻花秋索索。",
      "细想前欢。",
      "须著人间比梦间。"
    ],
    "rhythmic": "减字木兰花"
  },
  {
    "author": "欧阳修",
    "paragraphs": [
      "楼台向晓。",
      "淡月低云天气好。",
      "翠幕风微。",
      "宛转梁州入破时。",
      "香生舞袂。",
      "楚女腰肢天与细。",
      "汗粉重匀。",
      "酒后轻寒不著人。"
    ],
    "rhythmic": "减字木兰花"
  },
  {
    "author": "欧阳修",
    "paragraphs": [
      "画堂雅宴。",
      "一抹朱弦初入遍。",
      "慢拈轻笼。",
      "玉指纤纤嫩剥葱。",
      "拨头憁利。",
      "怨月愁花无限意。",
      "红粉轻盈。",
      "倚暖香檀曲未成。"
    ],
    "rhythmic": "减字木兰花"
  },
  {
    "author": "欧阳修",
    "paragraphs": [
      "歌檀敛袂。",
      "缭绕雕梁尘暗起。",
      "柔润清圆。",
      "百琲明珠一线穿。",
      "樱唇玉齿。",
      "天上仙音心下事。",
      "留往行云。",
      "满坐迷魂酒半醺。"
    ],
    "rhythmic": "减字木兰花"
  },
  {
    "author": "欧阳修",
    "paragraphs": [
      "去年元夜时，花市灯如昼。",
      "月到柳梢头，人约黄昏后。",
      "今年元夜时，月与灯依旧。",
      "不见去年人，泪满春衫袖。"
    ],
    "rhythmic": "生查子"
  },
  {
    "author": "欧阳修",
    "paragraphs": [
      "含羞整翠鬟，得意频相顾。",
      "雁柱十三弦，一一春莺语。",
      "娇云容易飞，梦断知何处。",
      "深院锁黄昏，阵阵芭蕉雨。"
    ],
    "rhythmic": "生查子"
  },
  {
    "author": "欧阳修",
    "paragraphs": [
      "关河愁思望处满。",
      "渐素秋向晚。",
      "雁过南云，行人回泪眼。",
      "双鸾衾裯悔展。",
      "夜又永、枕孤人远。",
      "梦未成归，梅花闻塞管。"
    ],
    "rhythmic": "清商怨"
  },
  {
    "author": "欧阳修",
    "paragraphs": [
      "刘郎何日是来时。",
      "无心云胜伊。",
      "行云犹解傍山飞。",
      "郎行去不归。",
      "强匀画，又芳菲。",
      "春深轻薄衣。",
      "桃花无语伴相思。",
      "阴阴月上时。"
    ],
    "rhythmic": "阮郎归"
  },
  {
    "author": "欧阳修",
    "paragraphs": [
      "落花浮水树临池。",
      "年前心眼期。",
      "见来无事去还思。",
      "而今花又飞。",
      "浅螺黛，淡燕脂。",
      "闲妆取次宜。",
      "隔帘风雨闭门时。",
      "此情风月知。"
    ],
    "rhythmic": "阮郎归"
  },
  {
    "author": "欧阳修",
    "paragraphs": [
      "帘幕东风寒料峭。",
      "雪里香梅，先报春来早。",
      "红蜡枝头双燕小。",
      "金刀剪彩呈纤巧。",
      "旋暖金炉薰蕙藻。",
      "酒入横波，困不禁烦恼。",
      "绣被五更春睡好。",
      "罗帏不觉纱窗晓。"
    ],
    "rhythmic": "蝶恋花"
  },
  {
    "author": "欧阳修",
    "paragraphs": [
      "南雁依稀回侧阵。",
      "雪霁墙阴，遍觉兰芽嫩。",
      "中夜梦馀消酒困。",
      "炉香卷穗灯生晕。",
      "急景流年都一瞬。",
      "往事前欢，未免萦芳寸。",
      "腊后花期知渐近。",
      "东风已作寒梅信。"
    ],
    "rhythmic": "蝶恋花"
  },
  {
    "author": "欧阳修",
    "paragraphs": [
      "腊雪初销梅蕊绽。",
      "梅雪相和，喜鹊穿花转。",
      "睡起夕阳迷醉眼。",
      "新愁长向东风乱。",
      "瘦觉玉肌罗带缓。",
      "红杏梢头，二月春犹浅。",
      "望极不来芳信断。",
      "音书纵有争如见。"
    ],
    "rhythmic": "蝶恋花"
  },
  {
    "author": "欧阳修",
    "paragraphs": [
      "海燕双来归画栋。",
      "帘影无风，花影频移动。",
      "半醉腾腾春睡重。",
      "绿鬟堆枕香云拥。",
      "翠被双盘金缕凤。",
      "忆得前春，有个人人共。",
      "花里黄莺时一弄。",
      "日斜惊起相思梦。"
    ],
    "rhythmic": "蝶恋花"
  },
  {
    "author": "欧阳修",
    "paragraphs": [
      "面旋落花风荡漾。",
      "柳重烟深，雪絮飞来往。",
      "雨后轻寒犹未放。",
      "春愁酒病成惆怅。",
      "枕畔屏山围碧浪。",
      "翠被华灯，夜夜空相向。",
      "寂寞起来褰绣幌。",
      "月明正在梨花上。"
    ],
    "rhythmic": "蝶恋花"
  },
  {
    "author": "欧阳修",
    "paragraphs": [
      "帘幕风轻双语燕。",
      "午后醒来，柳絮飞撩乱。",
      "心事一春犹未见。",
      "红英落尽青苔院。",
      "百尺朱楼闲倚遍。",
      "薄雨浓云，抵死遮人面。",
      "羌管不须吹别怨。",
      "无肠更为新声断。"
    ],
    "rhythmic": "蝶恋花"
  },
  {
    "author": "欧阳修",
    "paragraphs": [
      "永日环堤乘彩舫。",
      "烟草萧疏，恰似晴江上。",
      "水浸碧天风皱浪。",
      "菱花荇蔓随双桨。",
      "红粉佳人翻丽唱。",
      "惊起鸳鸯，两两飞相向。",
      "且把金尊倾美酿。",
      "休思往事成惆怅。"
    ],
    "rhythmic": "蝶恋花"
  },
  {
    "author": "欧阳修",
    "paragraphs": [
      "越女采莲秋水畔。",
      "窄袖轻罗，暗露双金钏。",
      "照影摘花花似面。",
      "芳心只共丝争乱。",
      "鸂鶒滩头风浪晚。",
      "雾重烟轻，不见来时伴。",
      "隐隐歌声归棹远。",
      "离愁引著江南岸。"
    ],
    "rhythmic": "蝶恋花"
  },
  {
    "author": "欧阳修",
    "paragraphs": [
      "水浸秋天风皱浪。",
      "缥缈仙舟，只似秋天上。",
      "和露采莲愁一饷。",
      "看花却是啼妆样。",
      "折得莲茎丝未放。",
      "莲断丝牵，特地成惆怅。",
      "归棹莫随花荡漾。",
      "江头有个人相望。"
    ],
    "rhythmic": "蝶恋花"
  },
  {
    "author": "欧阳修",
    "paragraphs": [
      "梨叶初红婵韵歇。",
      "银汉风高，玉管声凄切。",
      "枕簟乍凉铜漏彻。",
      "谁教社燕轻离别。",
      "草际虫吟秋露结。",
      "宿酒醒来，不记归时节。",
      "多少衷肠犹未说。",
      "珠帘夜夜朦胧月。"
    ],
    "rhythmic": "蝶恋花"
  },
  {
    "author": "欧阳修",
    "paragraphs": [
      "独倚危楼风细细。",
      "望极离愁，黯黯生天际。",
      "草色山光残照里。",
      "无人会得凭阑意。",
      "也拟疏狂图一醉。",
      "对酒当歌，强饮还无味。",
      "衣带渐宽都不悔。",
      "况伊销得人憔悴。"
    ],
    "rhythmic": "蝶恋花",
    "tags": ["宋词三百首"]
  },
  {
    "author": "欧阳修",
    "paragraphs": [
      "帘下清歌帘外宴。",
      "虽爱新声，不见如花面。",
      "牙板数敲珠一串。",
      "梁尘暗落琉璃盏。",
      "桐树花深孤凤怨。",
      "渐遏遥天，不放行云散。",
      "坐上少年听未惯。",
      "玉山将倒肠先断。"
    ],
    "rhythmic": "蝶恋花"
  },
  {
    "author": "欧阳修",
    "paragraphs": [
      "翠苑红芳晴满目。",
      "绮席流莺，上下长相逐。",
      "紫陌闲随金轹辘。",
      "马蹄踏遍春郊绿。",
      "一觉年华春梦促。",
      "往事悠悠，百种寻思足。",
      "烟雨满楼山断续。",
      "人闲倚遍阑干曲。"
    ],
    "rhythmic": "蝶恋花"
  },
  {
    "author": "欧阳修",
    "paragraphs": [
      "小院深深门掩亚。",
      "寂寞珠帘，画阁重重下。",
      "欲近禁烟微雨罢。",
      "绿杨深处秋千挂。",
      "傅粉狂游犹未舍。",
      "不念芳时，眉黛无人画。",
      "薄幸未归春去也。",
      "杏花零落香红谢。"
    ],
    "rhythmic": "蝶恋花"
  },
  {
    "author": "欧阳修",
    "paragraphs": [
      "欲过清明烟雨细。",
      "小槛临窗，点点残花坠。",
      "梁燕语多惊晓睡。",
      "银屏一半堆香被。",
      "新岁风光如旧岁。",
      "所恨征轮，渐渐程迢递。",
      "纵有远情难写寄。",
      "何妨解有相思泪。"
    ],
    "rhythmic": "蝶恋花"
  },
  {
    "author": "欧阳修",
    "paragraphs": [
      "画阁归来春又晚。",
      "燕子双飞，柳软桃花浅。",
      "细雨满天风满院。",
      "愁眉敛尽无人见。",
      "独倚阑干心绪乱。",
      "芳草芊绵，尚忆江南岸。",
      "风月无情人暗换。",
      "旧游如梦空肠断。"
    ],
    "rhythmic": "蝶恋花"
  },
  {
    "author": "欧阳修",
    "paragraphs": [
      "尝爱西湖春色早。",
      "腊雪方销，已见桃开小。",
      "顷刻光阴都过了。",
      "如今绿暗红英少。",
      "且趁馀花谋一笑。",
      "况有笙歌，艳态相萦绕。",
      "老去风情应不到。",
      "凭君剩把芳尊倒。"
    ],
    "rhythmic": "蝶恋花",
    "tags": ["西湖"]
  },
  {
    "author": "欧阳修",
    "paragraphs": [
      "一派潺湲流碧涨。",
      "新亭四面山相向。",
      "翠竹岭头明月上。",
      "迷俯仰。",
      "月轮正在泉中漾。",
      "更待高秋天气爽。",
      "菊花香里开新酿。",
      "酒美宾嘉真胜赏。",
      "红粉唱。",
      "山深分外歌声响。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "十月小春梅蕊绽。",
      "红炉画阁新妆遍。",
      "锦帐美人贪睡暖。",
      "羞起晚。",
      "玉壶一夜冰澌满。",
      "楼上四垂帘不卷。",
      "天寒山色偏宜远。",
      "风急雁行吹字断。",
      "红日短。",
      "江天雪意云撩乱。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "四纪才名天下重。",
      "三朝构厦为梁栋。",
      "定册功成身退勇。",
      "辞荣宠。",
      "归来白首笙歌拥。",
      "顾我薄才无可用。",
      "君恩近许归田垅。",
      "今日一觞难得共。",
      "聊对捧。",
      "官奴为我高歌送。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "暖日迟迟花袅袅。",
      "人将红粉争花好。",
      "花不能言惟解笑。",
      "金壶倒。",
      "花开未老人年少。",
      "车马九门来扰扰。",
      "行人莫羡长安道。",
      "丹禁漏声衢鼓报。",
      "催昏晓。",
      "长安城里人先老。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "红粉墙头花几树。",
      "落花片片和惊絮。",
      "墙外有楼花有主。",
      "寻花去。",
      "隔墙遥见秋千侣。",
      "绿索红旗双彩柱。",
      "行人只得偷回顾。",
      "肠断楼南金锁户。",
      "天欲暮。",
      "流莺飞到秋千处。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "妾本钱塘苏小妹。",
      "芙蓉花共门相对。",
      "昨日为逢青伞盖。",
      "慵不采。",
      "今朝斗觉凋零晒。",
      "愁倚画楼无计奈。",
      "乱红飘过秋塘外。",
      "料得明年秋色在。",
      "香可爱。",
      "其如镜里花颜改。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "花底忽闻敲两桨。",
      "逡巡女伴来寻访。",
      "酒盏旋将荷叶当。",
      "莲舟荡。",
      "时时盏里生红浪。",
      "花气酒香清厮酿。",
      "花腮酒面红相向。",
      "醉倚绿阴眠一饷。",
      "惊起望。",
      "船头阁在沙滩上。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "叶有清风花有露。",
      "叶笼花罩鸳鸯侣。",
      "白锦顶丝红锦羽。",
      "莲女妒。",
      "惊飞不许长相聚。",
      "日脚沈红天色暮。",
      "青凉伞上微微雨。",
      "早是水寒无宿处。",
      "须回步。",
      "枉教雨里分飞去。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "荷叶田田青照水。",
      "孤舟挽在花阴底。",
      "昨夜萧萧疏雨坠。",
      "愁不寐。",
      "朝来又觉西风起。",
      "雨摆风摇金蕊碎。",
      "合欢枝上香房翠。",
      "莲子与人长厮类。",
      "无好意。",
      "年年苦在中心里。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "叶重如将青玉亚。",
      "花轻疑是红绡挂。",
      "颜色清新香脱洒。",
      "堪长价。",
      "牡丹怎得称王者。",
      "雨笔露笺匀彩画。",
      "日炉风炭薰兰麝。",
      "天与多情丝一把。",
      "谁厮惹。",
      "千条万缕萦心下。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "粉蕊丹青描不得。",
      "金针线线功难敌。",
      "谁傍暗香轻采摘。",
      "风淅淅。",
      "船头触散双鸂鶒。",
      "夜雨染成天水碧。",
      "朝阳借出胭脂色。",
      "欲落又开人共惜。",
      "秋气逼。",
      "盘中已见新荷的。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "幽鹭谩来窥品格。",
      "双鱼岂解传消息。",
      "绿柄嫩香频采摘。",
      "心似织。",
      "条条不断谁牵役。",
      "珠泪暗和清露滴。",
      "罗衣染尽秋江色。",
      "对面不言情脉脉。",
      "烟水隔。",
      "无人说似长相忆。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "楚国细腰元自瘦。",
      "文君腻脸谁描就。",
      "日夜鼓声催箭漏。",
      "昏复昼。",
      "红颜岂得长如旧。",
      "醉拆嫩房红蕊嗅。",
      "天丝不断清香透。",
      "却傍小阑凝望久。",
      "风满袖。",
      "西池月上人归后。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "喜鹊填河仙浪浅。",
      "云軿早在星桥畔。",
      "街鼓黄昏霞尾暗。",
      "炎光敛。",
      "金钩侧倒天西面。",
      "一别经年今始见。",
      "新欢往恨知何限。",
      "天上佳期贪眷恋。",
      "良宵短。",
      "人间不合催银箭。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "乞巧楼头云幔卷。",
      "浮花催洗严妆面。",
      "花上蛛丝寻得遍。",
      "颦笑浅。",
      "双眸望月牵红线。",
      "奕奕天河光不断。",
      "有人正在长生殿。",
      "暗付金钗清夜半。",
      "千秋愿。",
      "年年此会长相见。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "别恨长长欢计短。",
      "疏锺促漏真堪怨。",
      "此会此情都未半。",
      "星初转。",
      "鸾琴凤乐匆匆卷。",
      "河鼓无言西北盼。",
      "香蛾有恨东南远。",
      "脉脉横波珠泪满。",
      "归心乱。",
      "离肠便逐星桥断。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "九日欢游何处好。",
      "黄花万蕊雕阑绕。",
      "通体清香无俗调。",
      "天气好。",
      "烟滋露结功多少。",
      "日脚清寒高下照。",
      "宝钉密缀圆斜小。",
      "落叶西园风袅袅。",
      "催秋老。",
      "丛边莫厌金尊倒。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "青女霜前催得绽。",
      "金钿乱散枝头遍。",
      "落帽台高开雅宴。",
      "芳尊满。",
      "挼花吹在流霞面。",
      "桃李三春虽可羡。",
      "莺来蝶去芳心乱。",
      "争似仙潭秋水岸。",
      "香不断。",
      "年年自作茱萸伴。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "露裛娇黄风摆翠。",
      "人间晚秀非无意。",
      "仙格淡妆天与丽。",
      "谁可比。",
      "女真装束真相似。",
      "筵上佳人牵翠袂。",
      "纤纤玉手挼新蕊。",
      "美酒一杯花影腻。",
      "邀客醉。",
      "红琼共作熏熏媚。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "对酒当歌劳客劝。",
      "惜花只惜年华晚。",
      "寒艳冷香秋不管。",
      "情眷眷。",
      "凭栏尽日愁无限。",
      "思抱芳期随塞雁。",
      "悔无深意传双燕。",
      "怅望一枝难寄远。",
      "人不见。",
      "楼头望断相思眼。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "风迟日媚烟光好。",
      "绿树依依芳意早。",
      "年华容易即凋零，春色只宜长恨少。",
      "池塘隐隐惊雷晓。",
      "柳眼未开梅萼小。",
      "尊前贪爱物华新，不道物新人渐老。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "西亭饮散清歌阕。",
      "花外迟迟宫漏发。",
      "涂金烛引紫骝嘶，柳曲西头归路别。",
      "佳辰只恐幽期阔。",
      "密赠殷勤衣上结。",
      "翠屏魂梦莫相寻，禁断六街清夜月。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "春山敛黛低歌扇。",
      "暂解吴钩登祖宴。",
      "画楼钟动已魂销，何况马嘶芳草岸。",
      "青门柳色随人远。",
      "望欲断时肠已断。",
      "洛城春色待君来，莫到落花飞似霰。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "尊前拟把归期说。",
      "未语春容先惨咽。",
      "人生自是有情痴，此恨不关风与月。",
      "离歌且莫翻新阕。",
      "一曲能教肠寸结。",
      "直须看尽洛城花，始共春风容易别。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "洛阳正值芳菲节。",
      "秾艳清香相间发。",
      "游丝有意苦相萦，垂柳无端争赠别。",
      "杏花红处青山缺。",
      "山畔行人山下歇。",
      "今宵谁肯远相随，惟有寂寥孤馆月。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "残春一夜狂风雨。",
      "断送红飞花落树。",
      "人心花意待留春，春色无情容易去。",
      "高楼把酒愁独语。",
      "借问春归何处所。",
      "暮云空阔不知音，惟有绿杨芳草路。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "常忆洛阳风景媚。",
      "烟暖风和添酒味。",
      "莺啼宴席似留人，花出墙头如有意。",
      "别来已隔千山翠。",
      "望断危楼斜日坠。",
      "关心只为牡丹红，一片春愁来梦里。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "池塘水绿春微暖。",
      "记得玉真初见面。",
      "从头歌韵响铮鏦，入破舞腰红乱旋。",
      "玉钩帘下香阶畔。",
      "醉后不知红日晚。",
      "当时共我赏花人，点检如今无一半。"
    ],
    "rhythmic": "玉楼春",
    "tags": ["宋词三百首"]
  },
  {
    "author": "欧阳修",
    "paragraphs": [
      "两翁相遇逢佳节。",
      "正值柳绵飞似雪。",
      "便须豪饮敌青春，莫对新花羞白发。",
      "人生聚散如弦筈。",
      "老去风情尤惜别。",
      "大家金盏倒垂莲，一任西楼低晓月。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "西湖南北烟波阔。",
      "风里丝簧声韵咽。",
      "舞馀裙带绿双垂，酒入香腮红一抹。",
      "杯深不觉琉璃滑。",
      "贪看六么花十八。",
      "明朝车马各西东，惆怅画桥风与月。"
    ],
    "rhythmic": "玉楼春",
    "tags": ["西湖"]
  },
  {
    "author": "欧阳修",
    "paragraphs": [
      "燕鸿过后春归去。",
      "细算浮生千万绪。",
      "来如春梦几多时，去似朝云无觅处。",
      "闻琴解珮神仙侣。",
      "挽断罗衣留不住。",
      "劝君莫作独醒人，烂醉花间应有数。"
    ],
    "rhythmic": "玉楼春",
    "tags": ["宋词三百首"]
  },
  {
    "author": "欧阳修",
    "paragraphs": [
      "蝶飞芳草花飞路。",
      "把酒已嗟春色暮。",
      "当时枝上落残花，今日水流何处去。",
      "楼前独绕鸣蝉树。",
      "忆把芳条吹暖絮。",
      "红莲绿芰亦芳菲，不奈金风兼玉露。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "别后不知君远近。",
      "触目凄凉多少闷。",
      "渐行渐远渐无书，水阔鱼沈何处问。",
      "夜深风竹敲秋韵。",
      "万叶千声皆是恨。",
      "故欹单枕梦中寻，梦又不成灯又尽。"
    ],
    "rhythmic": "玉楼春",
    "tags": ["宋词三百首"]
  },
  {
    "author": "欧阳修",
    "paragraphs": [
      "红条约束琼肌稳。",
      "拍碎香檀催急衮。",
      "陇头呜咽水声繁，叶下间关莺语近。",
      "美人才子传芳信。",
      "明月清风伤别恨。",
      "未知何处有知音，常为此情留此恨。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "檀槽碎响金丝拨。",
      "露湿浔阳江上月。",
      "不知商妇为谁愁，一曲行人留夜发。",
      "画堂花月新声别。",
      "红蕊调长弹未彻。",
      "暗将深意祝胶弦，唯愿弦弦无断绝。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "春葱指甲轻拢拈。",
      "五彩垂条双袖卷。",
      "雪香浓透紫檀槽，胡语急随红玉腕。",
      "当头一曲情何限。",
      "入破铮鏦金凤战。",
      "百分芳酒祝长春，再拜敛容抬粉面。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "金花盏面红烟透。",
      "舞急香茵随步皱。",
      "青春才子有新词，红粉佳人重劝酒。",
      "也知自为伤春瘦。",
      "归骑休交银烛候。",
      "拟将沈醉为清欢，无奈醒来还感旧。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "雪云乍变春云簇。",
      "渐觉年华堪送目。",
      "北枝梅蕊犯寒开，南浦波纹如酒绿。",
      "芳菲次第还相续。",
      "不奈情多无处足。",
      "尊前百计得春归，莫为伤春歌黛蹙。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "黄金弄色轻於粉。",
      "濯濯春条如水嫩。",
      "为缘力薄未禁风，不奈多娇长似困。",
      "腰柔乍怯人相近。",
      "眉小未知春有恨。",
      "劝君著意惜芳菲，莫待行人攀折尽。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "珠帘半下香销印。",
      "二月东风催柳信。",
      "琵琶傍畔且寻思，鹦鹉前头休借问。",
      "惊鸿过后生离恨。",
      "红日长时添酒困。",
      "未知心在阿谁边，满眼泪珠言不尽。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "沈沈庭院莺吟弄。",
      "日暖烟和春气重。",
      "绿杨娇眼为谁回，芳草深心空自动。",
      "倚阑无语伤离凤。",
      "一片风情无处用。",
      "寻思还有旧家心，蝴蝶时时来役梦。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "去时梅萼初凝粉。",
      "不觉小桃风力损。",
      "梨花最晚又凋零，何事归期无定准。",
      "阑干倚遍重来凭。",
      "泪粉偷将红袖印。",
      "蜘蛛喜鹊误人多，似此无凭安足信。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "酒美春浓花世界。",
      "得意人人千万态。",
      "莫教辜负艳阳天，过了堆金何处买。",
      "已去少年无计奈。",
      "且愿芳心长恁在。",
      "闲愁一点上心来，算得东风吹不解。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "湖边柳外楼高处。",
      "望断云山多少路。",
      "阑干倚遍使人愁，又是天涯初日暮。",
      "轻无管系狂无数。",
      "水畔花飞风里絮。",
      "算伊浑似薄情郎，去便不来来便去。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "南园粉蝶能无数。",
      "度翠穿红来复去。",
      "倡条冶叶恣留连，飘荡轻於花上絮。",
      "朱阑夜夜风兼露。",
      "宿粉栖香无定所。",
      "多情翻却似无情，赢得百花无限妒。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "江南三月春光老。",
      "月落禽啼天未晓。",
      "露和啼血染花红，恨过千家烟树杪。",
      "云垂玉枕屏山小。",
      "梦欲成时惊觉了。",
      "人心应不似伊心，若解思归归合早。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "东风本是开花信。",
      "及至花时风更紧。",
      "吹开吹谢苦匆匆，春意到头无处问。",
      "把酒临风千万恨。",
      "欲扫残红犹未忍。",
      "夜来风雨转离披，满眼凄凉愁不尽。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "阴阴树色笼晴昼。",
      "清淡园林春过后。",
      "杏腮轻粉日催红，池面绿罗风卷皱。",
      "佳人向晚新妆就。",
      "圆腻歌喉珠欲溜。",
      "当筵莫放酒杯迟，乐事良辰难入手。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "芙蓉斗晕燕支浅。",
      "留著晚花开小宴。",
      "画船红日晚风清，柳色溪光晴照暖。",
      "美人争劝梨花盏。",
      "舞困玉腰裙缕慢。",
      "莫交银烛促归期，已祝斜阳休更晚。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "正月斗杓初转势。",
      "金刀剪彩功夫异。",
      "称庆高堂欢幼稚。",
      "看柳意。",
      "偏从东面春风至。",
      "十四新蟾圆尚未。",
      "楼前乍看红灯试。",
      "冰散绿池泉细细。",
      "鱼欲戏。",
      "园林已是花天气。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "二月春耕昌杏密。",
      "百花次第争先出。",
      "惟有海棠梨第一。",
      "深浅拂。",
      "天生红粉真无匹。",
      "画栋归来巢未失。",
      "双双款语怜飞乙。",
      "留客醉花迎晓日。",
      "金盏溢。",
      "却忧风雨飘零疾。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "三月清明天婉娩。",
      "晴川祓禊归来晚。",
      "况是踏青来处远。",
      "犹不倦。",
      "秋千别闭深庭院。",
      "更值牡丹开欲遍。",
      "酴醿压架清香散。",
      "花底一尊谁解劝。",
      "增眷恋。",
      "东风回晚无情绊。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "四月园林春去后。",
      "深深密幄阴初茂。",
      "折得花枝犹在手。",
      "香满袖。",
      "叶间梅子青如豆。",
      "风雨时时添气候。",
      "成行新笋霜筠厚。",
      "题就送春诗几首。",
      "聊对酒。",
      "樱桃色照银盘溜。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "五月榴花妖艳烘。",
      "绿杨带雨垂垂重。",
      "五色新丝缠角粽。",
      "金盘送。",
      "生绡画扇盘双凤。",
      "正是浴兰时节动。",
      "菖蒲酒美清尊共。",
      "叶里黄骊时一弄。",
      "犹瞢忪。",
      "等闲惊破纱窗梦。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "六月炎天时霎雨。",
      "行云涌出奇峰露。",
      "沼上嫩莲腰束素。",
      "风兼露。",
      "梁王宫阕无烦暑。",
      "畏日亭亭残蕙炷。",
      "傍帘乳燕双飞去。",
      "碧碗敲冰倾玉处。",
      "朝与暮。",
      "故人风快凉轻度。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "七月新秋风露早。",
      "渚莲尚拆庭梧老。",
      "是处瓜华时节好。",
      "金尊倒。",
      "人间采缕争祈巧。",
      "万叶敲声凉乍到。",
      "百虫啼晚烟如扫。",
      "箭漏初长天杳杳。",
      "人语悄。",
      "那堪夜雨催清晓。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "八月秋高风历乱。",
      "衰兰败芷红莲岸。",
      "皓月十分光正满。",
      "清光畔。",
      "年年常愿琼筵看。",
      "社近愁看归去燕。",
      "江天空阔云容漫。",
      "宋玉当时情不浅。",
      "成幽怨。",
      "乡关千里危肠断。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "九月霜秋秋已尽。",
      "烘林败叶红相映。",
      "惟有东篱黄菊盛。",
      "遗金粉。",
      "人家帘幕重阳近。",
      "晓日阴阴晴未定。",
      "授衣时节轻寒嫩。",
      "新雁一声风又劲。",
      "云欲凝。",
      "雁来应有吾乡信。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "十月小春梅蕊绽。",
      "红炉画阁新妆遍。",
      "鸳帐美人贪睡暖。",
      "梳洗懒。",
      "玉壶一夜轻澌满。",
      "楼上四垂帘不卷。",
      "天寒山色偏宜远。",
      "风急雁行吹字断。",
      "红日晚。",
      "江天雪意云撩乱。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "十一月新阳排寿宴。",
      "黄锺应管添宫线。",
      "猎猎寒威云不卷。",
      "风头转。",
      "时看雪霰吹人面。",
      "南至迎长知漏箭。",
      "书云纪候冰生妍。",
      "腊近探春春尚远。",
      "闲庭院。",
      "梅花落尽千千片。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "十二月严凝天地闭。",
      "莫嫌台榭无花卉。",
      "惟有酒能欺雪意。",
      "增豪气。",
      "直教耳热笙歌沸。",
      "陇上雕鞍惟数骑。",
      "猎围半合新霜里。",
      "霜重鼓声寒不起。",
      "千人指。",
      "马前一雁寒空坠。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "正月新阳生翠琯。",
      "花苞柳线春犹浅。",
      "帘幕千重方半卷。",
      "池冰泮。",
      "东风吹水琉璃软。",
      "渐好凭阑醒醉眼。",
      "陇梅暗落芳英断。",
      "初日已知长一线。",
      "清宵短。",
      "梦魂怎奈珠宫远。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "二月春期看已半。",
      "江边春色青犹短。",
      "天气养花红日暖。",
      "深深院。",
      "真珠帘额初飞燕。",
      "渐觉衔杯心绪懒。",
      "酒侵花脸娇波慢。",
      "一捻闲愁无处遣。",
      "牵不断。",
      "游丝百尺随风远。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "三月芳菲看欲暮。",
      "胭脂泪洒梨花雨。",
      "宝马绣轩南陌路。",
      "笙歌举。",
      "踏青斗草人无数。",
      "强欲留春春不住。",
      "东皇肯信韶容故。",
      "安得此身如柳絮。",
      "随风去。",
      "穿帘透幕寻朱户。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "四月芳林何悄悄。",
      "绿阴满地青梅小。",
      "南陌采桑何窈窕。",
      "争语笑。",
      "乱丝满腹吴蚕老。",
      "宿酒半醒新睡觉。",
      "雏莺相语匆匆晓。",
      "惹得此情萦寸抱。",
      "休临眺。",
      "楼头一望皆芳草。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "五月薰风才一信。",
      "初荷出水清香嫩。",
      "乳燕学飞帘额峻。",
      "谁借问。",
      "东邻期约尝佳酝。",
      "漏短日长人乍困。",
      "裙腰减尽柔肌损。",
      "一撮眉尖千叠恨。",
      "慵整顿。",
      "黄梅雨细多闲闷。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "六月炎蒸何太盛。",
      "海榴灼灼红相映。",
      "天外奇峰千掌迥。",
      "风影定。",
      "汉宫圆扇初成咏。",
      "珠箔初褰深院静。",
      "绛绡衣窄冰肤莹。",
      "睡起日高堆酒兴。",
      "厌厌病。",
      "宿酲和梦何时醒。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "七月芙蓉生翠水。",
      "明霞拂脸新妆媚。",
      "疑是楚宫歌舞妓。",
      "争宠丽。",
      "临风起舞夸腰细。",
      "乌鹊桥边新雨霁。",
      "长河清水冰无地。",
      "此夕有人千里外。",
      "经年岁。",
      "犹嗟不及牵牛会。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "八月微凉生枕簟。",
      "金盘露洗秋光淡。",
      "池上月华开宝鉴。",
      "波潋滟。",
      "故人千里应凭槛。",
      "蝉树无情风苒苒。",
      "燕归碧海珠帘揜。",
      "沈臂冒霜潘鬓减。",
      "愁黯黯。",
      "年年此夕多悲感。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "九月重阳还又到。",
      "东篱菊放金钱小。",
      "月下风前愁不少。",
      "谁语笑。",
      "吴娘捣练腰肢袅。",
      "槁叶半轩慵更扫。",
      "凭阑岂是闲临眺。",
      "欲向南云新雁道。",
      "休草草。",
      "来时觅取伊消耗。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "十月轻寒生晚暮。",
      "霜华暗卷楼南树。",
      "十二阑干堪倚处。",
      "聊一顾。",
      "乱山衰草还家路。",
      "悔别情怀多感慕。",
      "胡笳不管离心苦。",
      "犹喜清宵长数鼓。",
      "双绣户。",
      "梦魂尽远还须去。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "律应黄锺寒气苦。",
      "冰生玉水云如絮。",
      "千里乡关空倚慕。",
      "无尺素。",
      "双鱼不食南鸿渡。",
      "把酒遣愁愁已去。",
      "风吹酒力愁还聚。",
      "却忆兽炉追旧处。",
      "头懒举。",
      "炉灰剔尽痕无数。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "腊月年光如激浪。",
      "冻云欲折寒根向。",
      "谢女雪诗真绝唱。",
      "无比况。",
      "长堤柳絮飞来往。",
      "便好开尊夸酒量。",
      "酒阑莫遣笙歌放。",
      "此去青春都一饷。",
      "休怅望。",
      "瑶林即日堪寻访。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "凤髻金泥带，龙纹玉掌梳。",
      "走来窗下笑相扶。",
      "爱道画眉深浅、入时无。",
      "弄笔偎人久，描花试手初。",
      "等闲妨了绣功夫。",
      "笑问双鸳鸯字、怎生书。"
    ],
    "rhythmic": "南歌子"
  },
  {
    "author": "欧阳修",
    "paragraphs": [
      "夭非华艳轻非雾。",
      "来夜半、天明去。",
      "来如春梦不多时，去似朝云何处。",
      "乳鸡酒燕，落星沈月，紞紞城头鼓。",
      "参差渐辨西池树。",
      "朱阁斜欹户。",
      "绿苔深径少人行，苔上屐痕无数。",
      "遗香馀粉，剩衾闲枕，天把多情赋。"
    ],
    "rhythmic": "御街行"
  },
  {
    "author": "欧阳修",
    "paragraphs": [
      "梅梢弄粉香犹嫩。",
      "欲寄江南春信。",
      "别后寸肠萦损。",
      "说与伊争稳。",
      "小炉独守寒灰尽。",
      "忍泪低头画尽。",
      "眉上万重新恨。",
      "竟日无人问。"
    ],
    "rhythmic": "桃源忆故人"
  },
  {
    "author": "欧阳修",
    "paragraphs": [
      "莺愁燕苦春归去。",
      "寂寂花飘红雨。",
      "碧草绿杨歧路。",
      "况是长亭暮。",
      "少年行客情难诉。",
      "泣对东风无语。",
      "目断两三烟树。",
      "翠隔江淹浦。"
    ],
    "rhythmic": "桃源忆故人"
  },
  {
    "author": "欧阳修",
    "paragraphs": [
      "柳外轻雷池上雨，雨声滴碎荷声。",
      "小楼西角断虹明。",
      "阑干倚处，待得月华生。",
      "燕子飞来窥画栋，玉钩垂下帘旌。",
      "凉波不动簟纹平。",
      "水精双枕，傍有堕钗横。"
    ],
    "rhythmic": "临江仙"
  },
  {
    "author": "欧阳修",
    "paragraphs": [
      "记得金銮同唱第，春风上国繁华。",
      "如今薄宦老天涯。",
      "十年歧路，空负曲江花。",
      "闻说阆山通阆苑，楼高不见君家。",
      "孤城寒日等闲斜。",
      "离愁难尽，红树远连霞。"
    ],
    "rhythmic": "临江仙"
  },
  {
    "author": "欧阳修",
    "paragraphs": [
      "世路风波险，十年一别须臾。",
      "人生聚散长如此，相见且欢娱。",
      "好酒能消光景，春风不染髭鬚。",
      "为公一醉花前倒，红袖莫来扶。"
    ],
    "rhythmic": "圣无忧・乌夜啼"
  },
  {
    "author": "欧阳修",
    "paragraphs": [
      "把酒祝东风。",
      "且共从容。",
      "垂杨紫陌洛城东。",
      "总是当时携手处，游遍芳丛。",
      "聚散苦匆匆。",
      "此恨无穷。",
      "今年花胜去年红。",
      "可惜明年花更好，知与谁同。"
    ],
    "rhythmic": "浪淘沙",
    "tags": ["宋词三百首"]
  },
  {
    "author": "欧阳修",
    "paragraphs": [
      "花外倒金翘。",
      "饮散无憀。",
      "柔桑蔽日柳迷条。",
      "此地年时会一醉，还是春朝。",
      "今日举轻桡。",
      "帆影飘飘。",
      "长亭回首短亭遥。",
      "过尽长亭人更远，特地魂销。"
    ],
    "rhythmic": "浪淘沙"
  },
  {
    "author": "欧阳修",
    "paragraphs": [
      "五岭麦秋残。",
      "荔子初丹。",
      "绛纱囊里水晶丸。",
      "可惜天教生处远，不近长安。",
      "往事忆开元。",
      "妃子偏怜。",
      "一从魂散马嵬关。",
      "只有红尘无驿使，满眼骊山。"
    ],
    "rhythmic": "浪淘沙"
  },
  {
    "author": "欧阳修",
    "paragraphs": [
      "万恨苦绵绵。",
      "旧约前欢。",
      "桃花溪畔柳阴间。",
      "几度日高春垂重，绣户深关。",
      "楼外夕阳闲。",
      "独自凭阑。",
      "一重水隔一重山。",
      "水阔山高人不见，有泪无言。"
    ],
    "rhythmic": "浪淘沙"
  },
  {
    "author": "欧阳修",
    "paragraphs": [
      "今日北池游。",
      "漾漾轻舟。",
      "波光潋滟柳条柔。",
      "如此春来春又去，白了人头。",
      "好妓好歌喉。",
      "不醉难休。",
      "劝君满满酌金瓯。",
      "纵使花时常病酒，也是风流。"
    ],
    "rhythmic": "浪淘沙"
  },
  {
    "author": "欧阳修",
    "paragraphs": [
      "把酒花前欲问他。",
      "对花何吝醉颜酡。",
      "春到几人能烂赏。",
      "何况。",
      "无情风雨等闲多。",
      "艳树香丛都几许。",
      "朝暮。",
      "惜红愁粉奈情何。",
      "好是金船浮玉浪。",
      "相向。",
      "十分深送一声歌。"
    ],
    "rhythmic": "定风波"
  },
  {
    "author": "欧阳修",
    "paragraphs": [
      "把酒花前欲问伊。",
      "忍嫌金盏负春时。",
      "红颜不能旬日看。",
      "宜算。",
      "须知开谢只相随。",
      "蝶去蝶来犹解恋。",
      "难见。",
      "回头还是度年期。",
      "莫候饮阑花已尽。",
      "方信。",
      "无人堪与补残枝。"
    ],
    "rhythmic": "定风波"
  },
  {
    "author": "欧阳修",
    "paragraphs": [
      "把酒花前欲问公。",
      "对花何事诉金锺。",
      "为问去年春甚处。",
      "虚度。",
      "莺声撩乱一场空。",
      "今岁春来须爱惜。",
      "难得。",
      "须知花面不长红。",
      "待得酒醒君不见。",
      "千片。",
      "不随流水即随风。"
    ],
    "rhythmic": "定风波"
  },
  {
    "author": "欧阳修",
    "paragraphs": [
      "把酒花前欲问君。",
      "世间何计可留春。",
      "纵使青春留得住。",
      "虚语。",
      "无情花对有情人。",
      "任是好花须落去。",
      "自古。",
      "红颜能得几时新。",
      "暗想浮生何时好。",
      "唯有。",
      "清歌一曲倒金尊。"
    ],
    "rhythmic": "定风波"
  },
  {
    "author": "欧阳修",
    "paragraphs": [
      "过尽韶华不可添。",
      "小楼红日下层檐。",
      "春睡觉来情绪恶。",
      "寂寞。",
      "杨花缭乱拂珠帘。",
      "早是闲愁依旧在。",
      "无奈。",
      "那堪更被宿酲兼。",
      "把酒送春惆怅甚。",
      "长恁。",
      "年年三月病厌厌。"
    ],
    "rhythmic": "定风波"
  },
  {
    "author": "欧阳修",
    "paragraphs": [
      "对酒追欢莫负春。",
      "春光归去可饶人。",
      "昨日红芳今绿树。",
      "已暮。",
      "残花飞絮两纷纷。",
      "粉面丽姝歌窈窕。",
      "清妙。",
      "尊前信任醉醺醺。",
      "不是狂心贪燕乐。",
      "自觉。",
      "年来白发满头新。"
    ],
    "rhythmic": "定风波"
  },
  {
    "author": "欧阳修",
    "paragraphs": [
      "新正初破，三五银蟾满。",
      "纤手染香罗，剪红莲、满城开遍。",
      "楼台上下，歌管咽春风，驾香轮，停宝马，只待金乌晚。",
      "帝城今夜，罗绮谁为伴。",
      "应卜紫姑神，问归期、相思望断。",
      "天涯情绪，对酒且开颜，春宵短。",
      "春寒浅。",
      "莫待金杯暖。"
    ],
    "rhythmic": "蓦山溪"
  },
  {
    "author": "欧阳修",
    "paragraphs": [
      "云曳香绵彩柱高。",
      "绛旗风飐出花梢。",
      "一梭红带往来抛。",
      "束素美人羞不打，却嫌裙慢褪纤腰。",
      "日斜深院影空摇。"
    ],
    "rhythmic": "浣溪沙"
  },
  {
    "author": "欧阳修",
    "paragraphs": [
      "堤上游人逐画船。",
      "拍堤春水四垂天。",
      "绿杨楼外出秋千。",
      "白发戴花君莫笑，六么催拍盏频传。",
      "人生何处似尊前。"
    ],
    "rhythmic": "浣溪沙"
  },
  {
    "author": "欧阳修",
    "paragraphs": [
      "湖上朱桥响画轮。",
      "溶溶春水浸春云。",
      "碧琉璃滑净无尘。",
      "当路游丝萦醉客，隔花啼鸟唤行人。",
      "日斜归去奈何春。"
    ],
    "rhythmic": "浣溪沙"
  },
  {
    "author": "欧阳修",
    "paragraphs": [
      "叶底青青杏子垂。",
      "枝头薄薄柳绵飞。",
      "日高深院晚莺啼。",
      "堪恨风流成薄幸，断无消息道归期。",
      "托腮无语翠眉低。"
    ],
    "rhythmic": "浣溪沙"
  },
  {
    "author": "欧阳修",
    "paragraphs": [
      "青杏园林著酒香。",
      "佳人初著薄罗裳。",
      "柳丝摇曳燕飞忙。",
      "乍雨乍晴花自落，闲愁闲闷昼偏长。",
      "为谁消瘦损容光。"
    ],
    "rhythmic": "浣溪沙"
  },
  {
    "author": "欧阳修",
    "paragraphs": [
      "红粉佳人白玉杯。",
      "木兰船稳棹歌催。",
      "绿荷风里笑声来。",
      "细雨轻烟笼草树，斜桥曲水绕楼台。",
      "夕阳高处画屏开。"
    ],
    "rhythmic": "浣溪沙"
  },
  {
    "author": "欧阳修",
    "paragraphs": [
      "翠袖娇鬟舞石州。",
      "两行红粉一时羞。",
      "新声难逐管弦愁。",
      "白发主人年未老，清时贤相望偏优。",
      "一尊风月为公留。"
    ],
    "rhythmic": "浣溪沙"
  },
  {
    "author": "欧阳修",
    "paragraphs": [
      "灯尽垂花月似霜。",
      "薄帘映月两交光。",
      "酒醺红粉自生香。",
      "双手舞馀拖翠袖，一声歌已釂金觞。",
      "休回娇眼断人肠。"
    ],
    "rhythmic": "浣溪沙"
  },
  {
    "author": "欧阳修",
    "paragraphs": [
      "十载相逢酒一卮。",
      "故人才见便开眉。",
      "老来游旧更同谁。",
      "浮世歌欢真易失，宦途离合信难期。",
      "尊前莫惜醉如泥。"
    ],
    "rhythmic": "浣溪沙"
  },
  {
    "author": "欧阳修",
    "paragraphs": [
      "青春何处风光好，帝里偏爱元夕。",
      "万重绘彩，构一屏峰岭，半空金碧。",
      "宝檠银釭，耀绛幕、龙虎腾掷。",
      "沙堤远，雕轮绣毂，争走五王宅。",
      "雍容熙熙昼，会乐府神姬，海洞仙客。",
      "拽香摇翠，称执手行歌，锦街天陌。",
      "月淡寒轻，渐向晓、漏声寂寂。",
      "当年少，狂心未已，不醉怎归得。"
    ],
    "rhythmic": "御带花"
  },
  {
    "author": "欧阳修",
    "paragraphs": [
      "炉香昼永龙烟白。",
      "风动金鸾额。",
      "画屏寒掩小山川。",
      "睡容初起枕痕圆。",
      "坠花钿。",
      "楼高不及烟霄半。",
      "望尽相思眼。",
      "艳阳刚爱挫愁人。",
      "故生芳草碧连云。",
      "怨王孙。"
    ],
    "rhythmic": "虞美人"
  },
  {
    "author": "欧阳修",
    "paragraphs": [
      "梅谢粉，柳拖金。",
      "香满旧园林。",
      "养花天气半晴阴。",
      "花好却愁深。",
      "花无数。",
      "愁无数。",
      "花好却愁春去。",
      "戴花持酒祝东风。",
      "千万莫匆匆。"
    ],
    "rhythmic": "鹤冲天"
  },
  {
    "author": "欧阳修",
    "paragraphs": [
      "忆昔西都欢纵。",
      "自别后、有谁能共。",
      "伊川山水洛川花，细寻思、旧游如梦。",
      "今日相逢情愈重。",
      "愁闻唱、画楼锺动。",
      "白发天涯逢此景，倒金尊、殢谁相送。"
    ],
    "rhythmic": "夜行船"
  },
  {
    "author": "欧阳修",
    "paragraphs": [
      "满眼东风飞絮。",
      "催行色、短亭春暮。",
      "落花流水草连云，看看是、断肠南浦。",
      "檀板未终人去去。",
      "扁舟在、绿杨深处。",
      "手把金尊难为别，更那听、乱莺疏雨。"
    ],
    "rhythmic": "夜行船"
  },
  {
    "author": "欧阳修",
    "paragraphs": [
      "红纱未晓黄鹂语。",
      "蕙炉销兰炷。",
      "锦屏罗幕护春寒，昨夜三更雨。",
      "绣帘闲倚吹轻絮。",
      "敛眉山无绪。",
      "看花拭泪向归鸿，问来处、逢郎否。"
    ],
    "rhythmic": "洛阳春・一落萦"
  },
  {
    "author": "欧阳修",
    "paragraphs": [
      "千古都门行路。",
      "能使离歌声苦。",
      "送尽行人，花残春晚，又到君东去。",
      "醉藉落花吹暖絮。",
      "多少曲堤芳树。",
      "且携手留连，良辰美景，留作相思处。"
    ],
    "rhythmic": "雨中花・夜行船"
  },
  {
    "author": "欧阳修",
    "paragraphs": [
      "三月十三寒食日，春色遍天涯。",
      "越溪阆苑繁华地，傍禁垣、珠翠烟霞。",
      "红粉墙头，秋千影里，临水人家。",
      "归来晚驻香车。",
      "银箭透窗纱。",
      "有时三点两点雨霁，朱门柳细风斜。",
      "沈麝不烧金鸭冷，笼月照梨花。"
    ],
    "rhythmic": "越溪春"
  },
  {
    "author": "欧阳修",
    "paragraphs": [
      "白雪梨花红粉桃。",
      "露华高。",
      "垂杨慢舞绿丝绦。",
      "草如袍。",
      "风过小池轻浪起，似江皋。",
      "千金莫惜买香醪。",
      "且陶陶。"
    ],
    "rhythmic": "贺圣朝影・添声杨柳枝"
  },
  {
    "author": "欧阳修",
    "paragraphs": [
      "莺啼绿树声早。",
      "槛外残红未扫。",
      "露点真珠遍芳草。",
      "正帘帏清晓。",
      "秋千宅院悄悄。",
      "又是清明过了。",
      "燕蝶轻狂，柳丝撩乱，春心多少。"
    ],
    "rhythmic": "洞天春"
  },
  {
    "author": "欧阳修",
    "paragraphs": [
      "红艳几枝轻袅。",
      "新被东风开了。",
      "倚烟啼露为谁娇，故惹蝶怜蜂恼。",
      "多情游赏处，留恋向、绿丛千绕。",
      "酒阑欢罢不成归，肠断月斜春老。"
    ],
    "rhythmic": "忆汉月"
  },
  {
    "author": "欧阳修",
    "paragraphs": [
      "小庭春老。",
      "碧砌红萱草。",
      "长忆小阑闲共绕。",
      "携手绿丛含笑。",
      "别来音信全乖。",
      "旧期前事堪猜。",
      "门掩日斜人静，落花愁点青苔。"
    ],
    "rhythmic": "清平乐"
  },
  {
    "author": "欧阳修",
    "paragraphs": [
      "翠树芳条飐。",
      "的的裙腰初染。",
      "佳人携手弄芳菲，绿阴红影，共展双纹簟。",
      "插花照影窥鸾鉴。",
      "只恐芳容减。",
      "不堪零落春晚，青苔雨后深红点。",
      "一去门闲掩。",
      "重来却寻朱槛。",
      "离离秋实弄轻霜，娇红脉脉，似见胭脂脸。",
      "人非事往眉空敛。",
      "谁把佳期赚。",
      "芳心只愿长依旧，春风更放明年艳。"
    ],
    "rhythmic": "凉州令・梁州令"
  },
  {
    "author": "欧阳修",
    "paragraphs": [
      "翠密红繁。",
      "水国凉生未是寒。",
      "雨打荷花珠不定，轻翻。",
      "冷泼鸳鸯锦翅斑。",
      "尽日凭阑。",
      "弄蕊拈花仔细看。",
      "偷得袅蹄新铸样，无端。",
      "藏在红房艳粉间。"
    ],
    "rhythmic": "南乡子"
  },
  {
    "author": "欧阳修",
    "paragraphs": [
      "雨后斜阳。",
      "细细风来细细香。",
      "风定波平花映水，休藏。",
      "照出轻盈半面妆。",
      "路隔秋江。",
      "莲子深深隐翠房。",
      "意在莲心无问处，难忘。",
      "泪裛红腮不记行。"
    ],
    "rhythmic": "南乡子"
  },
  {
    "author": "欧阳修",
    "paragraphs": [
      "月波清霁，烟容明淡，灵汉旧期还至。",
      "鹊迎桥路接天津，映夹岸、星榆点缀。",
      "云屏未卷，仙鸡催晓，肠断去年情味。",
      "多应天意不教长，恁恐把、欢娱容易。"
    ],
    "rhythmic": "鹊桥仙"
  },
  {
    "author": "欧阳修",
    "paragraphs": [
      "珠帘卷，暮云愁。",
      "垂杨暗锁青楼。",
      "烟雨濛濛如画，轻风吹旋收。",
      "香断锦屏新别，人闲玉簟初秋。",
      "多少旧欢新恨，书杳杳、梦悠悠。"
    ],
    "rhythmic": "圣无忧・乌夜啼"
  },
  {
    "author": "欧阳修",
    "paragraphs": [
      "卷绣帘、梧桐秋院落，一霎雨添新绿。",
      "对小池闲立残妆浅，向晚水纹如縠。",
      "凝远目。",
      "恨人去寂寂，凤枕孤难宿。",
      "倚阑不足。",
      "看燕拂风檐，蝶翻露草，两两长相逐。",
      "双眉促。",
      "可惜年华婉娩，西风初弄庭菊。",
      "况伊家年少，多情未已难拘束。",
      "那堪更趁凉景，追寻甚处垂杨曲。",
      "佳期过尽，但不说归来，多应忘了，云屏去时祝。"
    ],
    "rhythmic": "摸鱼儿"
  },
  {
    "author": "欧阳修",
    "paragraphs": [
      "去年秋晚此园中。",
      "携手玩芳丛。",
      "拈花嗅蕊，恼烟撩雾，拼醉倚西风。",
      "今年重对芳丛处，追往事、又成空。",
      "敲遍阑干，向人无语，惆怅满枝红。"
    ],
    "rhythmic": "少年游"
  },
  {
    "author": "欧阳修",
    "paragraphs": [
      "肉红圆样浅心黄。",
      "枝上巧如装。",
      "雨轻烟重，无憀天气，啼破晓来妆。",
      "寒轻贴体风头冷，忍抛弃、向秋光。",
      "不会深心，为谁惆怅，回面恨斜阳。"
    ],
    "rhythmic": "少年游"
  },
  {
    "author": "欧阳修",
    "paragraphs": [
      "玉壶冰莹兽炉灰。",
      "人起绣帘开。",
      "春从一夜，六花开尽，不待剪刀催。",
      "洛阳城阙中天起，高下遍楼台。",
      "絮乱风轻，拂鞍沾袖，归路似章街。"
    ],
    "rhythmic": "少年游"
  },
  {
    "author": "欧阳修",
    "paragraphs": [
      "学画宫眉细细长。",
      "芙蓉出水斗新妆。",
      "只知一笑能倾国，不信相看有断肠。",
      "双黄鹄，两鸳鸯。",
      "迢迢云水恨难忘。",
      "早知今日长相忆，不及从初莫作双。"
    ],
    "rhythmic": "鹧鸪天"
  },
  {
    "author": "欧阳修",
    "paragraphs": [
      "罗衫满袖，尽是忆伊泪。",
      "残妆粉，馀香被。",
      "手把金尊酒，未饮先如醉。",
      "但向道，厌厌成病皆因你。",
      "离思迢迢远，一似长江水。",
      "去不断，来无际。",
      "红笺著意写，不尽相思意。",
      "为个甚，相思只在心儿里。"
    ],
    "rhythmic": "千秋岁",
    "tags": ["长江"]
  },
  {
    "author": "欧阳修",
    "paragraphs": [
      "画堂人静，翡翠帘前月。",
      "鸾帷凤枕虚铺设。",
      "风流难管束，一去音书歇。",
      "到而今，高梧冷落西风切。",
      "未语先垂泪，滴尽相思血。",
      "魂欲断，情难绝。",
      "都来些子事，更与何人说。",
      "为个甚，心头见底多离别。"
    ],
    "rhythmic": "千秋岁"
  },
  {
    "author": "欧阳修",
    "paragraphs": [
      "见羞容敛翠，嫩脸匀红，素腰袅娜。",
      "红药阑边，恼不教伊过。",
      "半掩娇羞，语声低颤，问道有人知麽。",
      "强整罗裙，偷回波眼，佯行佯坐。",
      "更问假如，事还成后，乱了云鬟，被娘猜破。",
      "我且归家，你而今休呵。",
      "更为娘行，有些针线，诮未曾收囉。",
      "却待更阑，庭花影下，重来则个。"
    ],
    "rhythmic": "醉蓬莱"
  },
  {
    "author": "欧阳修",
    "paragraphs": [
      "宝奁开，美鉴静，一掬清蟾。",
      "新妆脸，旋学花添。",
      "蜀红衫，双绣蝶、裙缕鹣鹣。",
      "寻思前事，小屏风、仍画江南。",
      "怎空教、草解宜男。",
      "柔桑密、又过春蚕。",
      "正阴晴天气，更暝色相兼。",
      "佳期消息，曲房西、碎月筛帘。"
    ],
    "rhythmic": "于飞乐"
  },
  {
    "author": "欧阳修",
    "paragraphs": [
      "缕金裙窣轻纱，透红莹玉真堪爱。",
      "多情更把，眼儿斜盼，眉儿敛黛。",
      "舞态歌阑，困偎香脸，酒红微带。",
      "便直饶、更有丹青妙手，应难写、天然态。",
      "长恐有时不见，每饶伊、百般娇呆。",
      "眼穿肠断，如今千种，思量无奈。",
      "花谢春归，梦回云散，欲寻难再。",
      "暗消魂，但觉鸳衾凤枕，有馀香在。"
    ],
    "rhythmic": "鼓笛慢・水龙吟"
  },
  {
    "author": "欧阳修",
    "paragraphs": [
      "晓色初透东窗，醉魂方觉。",
      "恋恋绣衾半拥，动万感脉脉，春思无托。",
      "追想少年，何处青楼贪欢乐。",
      "当媚景，恨月愁花，算伊全妄凤帏约。",
      "空泪滴、真珠暗落。",
      "又被谁、连宵留著。",
      "不晓高天甚意，既付与风流，却恁情薄。",
      "细把身心自解，只与猛拼却。",
      "又及至、见来了，怎生教人恶。"
    ],
    "rhythmic": "看花回"
  },
  {
    "author": "欧阳修",
    "paragraphs": [
      "几度兰房听禁漏。",
      "臂上残妆，印得香盈袖。",
      "酒力融融香汗透。",
      "春娇入眼横波溜。",
      "不见些时眉已皱。",
      "水阔山遥，乍向分飞后。",
      "大抵有情须感旧。",
      "肌肤拼为伊销瘦。"
    ],
    "rhythmic": "蝶恋花"
  },
  {
    "author": "欧阳修",
    "paragraphs": [
      "宝琢珊瑚山样瘦。",
      "缓髻轻拢，一朵云生袖。",
      "昨夜佳人初命偶。",
      "论情旋旋移相就。",
      "几叠鸳衾红浪皱。",
      "暗觉金钗，磔磔声相扣。",
      "一自楚台人梦后。",
      "凄凉暮雨沾裀绣。"
    ],
    "rhythmic": "蝶恋花"
  },
  {
    "author": "欧阳修",
    "paragraphs": [
      "一掬天和金粉腻。",
      "莲子心中，自有深深意。",
      "意密莲深秋正媚。",
      "将花寄恨无人会。",
      "桥上少年桥下水。",
      "小棹归时，不语牵红袂。",
      "浪溅荷心圆又碎。",
      "无端欲伴相思泪。"
    ],
    "rhythmic": "蝶恋花"
  },
  {
    "author": "欧阳修",
    "paragraphs": [
      "百种相思千种恨。",
      "早是伤春，那更春醪困。",
      "薄幸辜人终不愤。",
      "何时枕畔分明问。",
      "懊恼风流心一寸。",
      "强醉偷眠，也即依前闷。",
      "此意为君君不信。",
      "泪珠滴尽愁难尽。"
    ],
    "rhythmic": "蝶恋花"
  },
  {
    "author": "欧阳修",
    "paragraphs": [
      "宝幄华灯相见夜，妆脸小桃红。",
      "斗帐香檀翡翠笼。",
      "携手恨匆匆。",
      "金泥双结同心带，留与记情浓。",
      "却望行云十二峰。",
      "肠断月斜锺。"
    ],
    "rhythmic": "武陵春"
  },
  {
    "author": "欧阳修",
    "paragraphs": [
      "红杏墙头树。",
      "紫萼香心初吐。",
      "新年花发旧时枝，徘徊千绕，独共东风语。",
      "阳台一梦如云雨。",
      "为问今何处。",
      "离情别恨多少，条条结向垂杨缕。",
      "此事难分付。",
      "初心本谁先许。",
      "窃香解佩两沈沈，知他而今，记得当初否。",
      "谁教薄幸轻相误。",
      "不信道、相思苦。",
      "如今却恁空追悔，元来也会忆人去。"
    ],
    "rhythmic": "梁州令"
  },
  {
    "author": "欧阳修",
    "paragraphs": [
      "为爱莲房都一柄。",
      "双苞双蕊双红影。",
      "雨势断来风色定。",
      "秋水静。",
      "仙郎彩女临鸾镜。",
      "妾有容华君不省。",
      "花无恩爱犹相并。",
      "花却有情人薄幸。",
      "心耿耿。",
      "因花又染相思病。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "昨日采花花欲尽。",
      "隔花闻道潮来近。",
      "风猎紫荷声又紧。",
      "低难奔。",
      "莲茎刺惹香腮损。",
      "一缕艳痕红隐隐。",
      "新霞点破秋蟾晕。",
      "罗袖挹残心不稳。",
      "羞人问。",
      "归来剩把胭脂衬。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "一夜越溪秋水满。",
      "荷花开过溪南岸。",
      "贪采嫩香星眼慢。",
      "疏回眄。",
      "郎船不觉来身畔。",
      "罢采金英收玉腕。",
      "回身急打船头转。",
      "荷叶又浓波又浅。",
      "无方便。",
      "教人只得抬娇面。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "近日门前溪水涨。",
      "郎船几度偷相访。",
      "船小难开红斗帐。",
      "无计向。",
      "合欢影里空惆怅。",
      "愿妾身为红菡萏。",
      "年年生在秋江上。",
      "重愿郎为花底浪。",
      "无隔障。",
      "随风逐雨长来往。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "妾解清歌并巧笑。",
      "郎多才俊兼年少。",
      "何事抛儿行远道。",
      "无音耗。",
      "江头又绿王孙草。",
      "昔日采花呈窈窕。",
      "玉容长笑花枝老。",
      "今日采花添懊恼。",
      "伤怀抱。",
      "玉容不及花枝好。"
    ],
    "rhythmic": "渔家傲"
  },
  {
    "author": "欧阳修",
    "paragraphs": [
      "今朝祖宴。",
      "可怜明夜孤灯馆。",
      "酒醒明月空床满。",
      "翠被重重，不似香肌暖。",
      "愁肠恰似沈香篆。",
      "千回万转萦还断。",
      "梦中若得相寻见。",
      "却愿春宵，一夜如年远。"
    ],
    "rhythmic": "一斛珠"
  },
  {
    "author": "欧阳修",
    "paragraphs": [
      "因倚兰台翠云亸。",
      "睡未足、双眉尚锁。",
      "潜身走向伊行坐。",
      "孜孜地、告他梳裹。",
      "发妆酒冷重温过。",
      "道要饮、除非伴我。",
      "丁香嚼碎偎人睡，犹记恨、夜来些个。"
    ],
    "rhythmic": "惜芳时・思归乐"
  },
  {
    "author": "欧阳修",
    "paragraphs": [
      "楼前乱草，是离人方寸。",
      "倚遍阑干意无尽。",
      "罗巾掩，宿粉残眉、香未减，人与天涯共远。",
      "香闺知人否，长是厌厌，拟写相思寄归信。",
      "未写了，泪成行、早满香笺。",
      "相思字、一时滴损。",
      "便直饶、伊家总无情，也拼了一生，为伊成病。"
    ],
    "rhythmic": "洞仙歌令・洞仙歌"
  },
  {
    "author": "欧阳修",
    "paragraphs": [
      "情知须病，奈自家先肯。",
      "天甚教伊恁端正。",
      "忆年时、兰棹独倚春风，相怜处、月影花光相映。",
      "别来凭谁诉，空寄香笺，拟问前欢甚时更。",
      "后约与新期，易失难寻，空肠断、损风流心性。",
      "除只把、芳尊强开颜，奈酒到愁肠，醉了还醒。"
    ],
    "rhythmic": "洞仙歌令・洞仙歌"
  },
  {
    "author": "欧阳修",
    "paragraphs": [
      "一曲尊前开画扇。",
      "暂近还遥，不语仍低面。",
      "直至情多缘少见。",
      "千金不直双回眄。",
      "苦恨行云容易散。",
      "过尽佳期，争向年芳晚。",
      "百种寻思千万遍。",
      "愁肠不似情难断。"
    ],
    "rhythmic": "鹊踏枝・蝶恋花"
  },
  {
    "author": "欧阳修",
    "paragraphs": [
      "渐素景。",
      "金风劲。",
      "早是凄凉孤冷。",
      "那堪闻、蛩吟穿金井。",
      "唤愁绪难整。",
      "懊恼人人薄幸。",
      "负云期雨信。",
      "终日望伊来，无凭准。",
      "闷损我、也不定。"
    ],
    "rhythmic": "品令"
  },
  {
    "author": "欧阳修",
    "paragraphs": [
      "风摆红藤卷绣帘。",
      "宝鉴慵拈。",
      "日高梳洗几时忺。",
      "金盆水、弄纤纤。",
      "髻云谩亸残花淡，和娇媚、瘦岩岩。",
      "离情更被宿酲兼。",
      "空惹得、病厌厌。"
    ],
    "rhythmic": "燕归梁"
  },
  {
    "author": "欧阳修",
    "paragraphs": [
      "屏里金炉帐外灯。",
      "掩春睡腾腾。",
      "绿云堆枕乱鬅鬙。",
      "犹依约、那回曾。",
      "人生少有，相怜到老，宁不被天憎。",
      "而今前事总无凭。",
      "空赢得、瘦稜稜。"
    ],
    "rhythmic": "燕归梁"
  },
  {
    "author": "欧阳修",
    "paragraphs": [
      "相别重相遇。",
      "恬如一梦须臾。",
      "尊前今日欢娱事，放盏旋成虚。",
      "莫惜斗量珠玉，随他雪白髭须。",
      "人间长久身难得，斗在不如吾。"
    ],
    "rhythmic": "圣无忧・乌夜啼"
  },
  {
    "author": "欧阳修",
    "paragraphs": [
      "一寸相思无著处。",
      "甚夜长难度。",
      "灯花前、几转寒更，桐叶上、数声秋雨。",
      "真个此心终难负。",
      "况少年情绪。",
      "已交共、春茧缠绵，终不学、钿筝移柱。"
    ],
    "rhythmic": "锦香囊"
  },
  {
    "author": "欧阳修",
    "paragraphs": [
      "水轩檐幕透薰风。",
      "银塘外、柳烟浓。",
      "方床遍展鱼鳞簟，碧纱笼。",
      "小墀面、对芙蓉。",
      "玉人共处霜鸳枕，和娇困、睡朦胧。",
      "起来意懒含羞态，汗香融。",
      "系裙腰，映酥胸。"
    ],
    "rhythmic": "系裙腰"
  },
  {
    "author": "欧阳修",
    "paragraphs": [
      "浓香搓粉细腰肢。",
      "青螺深画眉。",
      "玉钗撩乱挽人衣。",
      "娇多长睡迟。",
      "绣帘角，月痕低。",
      "仙郎东路归。",
      "泪红满面湿胭脂。",
      "兰房怨别离。"
    ],
    "rhythmic": "阮郎归"
  },
  {
    "author": "欧阳修",
    "paragraphs": [
      "去年今日落花时。",
      "依前又见伊。",
      "淡匀双脸浅匀眉。",
      "青衫透玉肌。",
      "才会面，便相思。",
      "相思无尽期。",
      "这回相见好相知。",
      "相知已是迟。"
    ],
    "rhythmic": "阮郎归"
  },
  {
    "author": "欧阳修",
    "paragraphs": [
      "玉肌花脸柳腰肢。",
      "红妆浅黛眉。",
      "翠鬟斜亸语声低。",
      "娇羞云雨时。",
      "伊怜我，我怜伊。",
      "心儿与眼儿。",
      "绣屏深处说深期。",
      "幽情谁得知。"
    ],
    "rhythmic": "阮郎归"
  },
  {
    "author": "欧阳修",
    "paragraphs": [
      "为伊家，终日闷。",
      "受尽恓惶谁问。",
      "不知不觉上心头，悄一霎身心，顿也没处顿。",
      "恼愁肠，成寸寸。",
      "已恁莫把人萦损。",
      "奈每每人前道著伊，空把相思泪眼和衣搵。"
    ],
    "rhythmic": "怨春郎"
  },
  {
    "author": "欧阳修",
    "paragraphs": [
      "尊前一把横波溜。",
      "彼此心儿有。",
      "曲屏深幌解香罗，花灯微透。",
      "偎人欲语眉先皱。",
      "红玉困春酒。",
      "为问鸳衾这回后。",
      "几时重又。"
    ],
    "rhythmic": "滴滴金"
  },
  {
    "author": "欧阳修",
    "paragraphs": [
      "极得醉中眠，迤逦翻成病。",
      "莫是前生负你来，今世里、教孤冷。",
      "言约全无定。",
      "是谁先薄幸。",
      "不惯孤眠惯成双，奈奴子、心肠硬。"
    ],
    "rhythmic": "卜算子"
  },
  {
    "author": "欧阳修",
    "paragraphs": [
      "红笺封了还重拆。",
      "这添追忆。",
      "且教伊见我，别来翠减香销端的。",
      "渌波平远，暮山重叠，算难凭鳞翼。",
      "倚危楼极目，无情细草长天色。"
    ],
    "rhythmic": "感庭秋・撼庭秋"
  },
  {
    "author": "欧阳修",
    "paragraphs": [
      "铜荷融烛泪，金兽啮扉环。",
      "兰堂春夜疑，惜更残。",
      "落花风雨，向晓作轻寒。",
      "金龟朝早，香衾馀暖，殢娇由自慵眠。",
      "小鬟无事须来唤，呵破点唇檀。",
      "回身还、却背屏山。",
      "春禽飞下，帘外日三竿。",
      "起来云鬓乱，不妆红粉，下阶且上秋千。"
    ],
    "rhythmic": "满路花・促拍满路花"
  },
  {
    "author": "欧阳修",
    "paragraphs": [
      "眼细眉长。",
      "宫样梳妆。",
      "靸鞋儿走向花下立著。",
      "一身绣出，两同心字，浅浅金黄。",
      "早是肌肤轻渺，抱著了、暖仍香。",
      "姿姿媚媚端正好，怎教人别后，从头仔细，断得思量。"
    ],
    "rhythmic": "好女儿令・好女儿"
  },
  {
    "author": "欧阳修",
    "paragraphs": [
      "浅浅画双眉。",
      "取次梳妆也便宜。",
      "洒着胭脂红扑面，须知。",
      "更有何人得似伊。",
      "宝帐烛残时。",
      "好个温柔模样儿。",
      "月里仙郎清似玉，相期。",
      "些子精神更与谁。"
    ],
    "rhythmic": "南乡子"
  },
  {
    "author": "欧阳修",
    "paragraphs": [
      "好个人人，深点唇儿淡抹腮。",
      "花下相逢、忙走怕人猜。",
      "遗下弓弓小绣鞋。",
      "剗袜重来。",
      "半亸乌云金凤钗。",
      "行笑行行连抱得，相挨。",
      "一向娇痴不下怀。"
    ],
    "rhythmic": "南乡子"
  },
  {
    "author": "欧阳修",
    "paragraphs": [
      "碧藓回廊，绿杨深院。",
      "偷期夜入帘犹卷。",
      "照人无奈月华明，潜身却恨花深浅。",
      "密约如沈，前欢未便。",
      "看看掷尽金壶箭。",
      "阑干敲遍不应人，分明帘下闻裁剪。"
    ],
    "rhythmic": "踏莎行"
  },
  {
    "author": "欧阳修",
    "paragraphs": [
      "云母屏低，流苏帐小。",
      "矮床薄被秋将晓。",
      "乍凉天气未寒时，平明窗外闻啼鸟。",
      "困殢榴花，香添蕙草。",
      "佳期须及朱颜好。",
      "莫言多病为多情，此身甘向情中老。"
    ],
    "rhythmic": "踏莎行"
  },
  {
    "author": "欧阳修",
    "paragraphs": [
      "歌时眉黛舞时腰。",
      "无处不娇饶。",
      "初剪菊、欲登高。",
      "天气怯鲛绡。",
      "紫丝障，绿杨桥。",
      "路迢迢。",
      "酒阑歌罢，一度归时，一度魂消。"
    ],
    "rhythmic": "诉衷情"
  },
  {
    "author": "欧阳修",
    "paragraphs": [
      "离怀酒病两忡忡。",
      "倚枕梦无踪。",
      "可怜有人今夜，胆小怯房空。",
      "杨柳绿，杏梢红。",
      "负春风。",
      "迢迢别恨，脉脉归心，付与征鸿。"
    ],
    "rhythmic": "诉衷情"
  },
  {
    "author": "欧阳修",
    "paragraphs": [
      "欲借江梅荐饮。",
      "望陇驿、音息沈沈。",
      "住在柳州东，彼此相思，梦回云去难寻。",
      "归燕来时花期浸。",
      "淡月坠、将晓还阴。",
      "争奈多情易感，风信无凭，如何消遣初心。"
    ],
    "rhythmic": "恨春迟"
  },
  {
    "author": "欧阳修",
    "paragraphs": [
      "增之太长，减之太短，出群风格。",
      "施朱太赤，施粉太白，倾城颜色。",
      "慧多多，娇的的。",
      "天付与、教谁怜惜。",
      "除非我、偎著抱著，更有何人消得。"
    ],
    "rhythmic": "盐角儿"
  },
  {
    "author": "欧阳修",
    "paragraphs": [
      "人生最苦，少年不得，鸳帏相守。",
      "西风时节，那堪话别，双蛾频皱。",
      "暗消魂，重回首。",
      "奈心儿里、彼此皆有。",
      "后时我、两个相见，管取一双清瘦。"
    ],
    "rhythmic": "盐角儿"
  },
  {
    "author": "欧阳修",
    "paragraphs": [
      "十五六，脱罗裳，长恁黛眉蹙。",
      "红玉暖，入人怀，春困熟。",
      "展香裀，帐前明画烛。",
      "眼波长，斜浸鬓云绿。",
      "看不足。",
      "苦残宵、更漏促。"
    ],
    "rhythmic": "忆秦娥"
  },
  {
    "author": "欧阳修",
    "paragraphs": [
      "绿云双亸插金翘。",
      "年纪正妖饶。",
      "汉妃束素，小蛮垂柳，都占洛城腰。",
      "锦屏春过衣初减，香雪暖凝消。",
      "试问当筵眼波恨，滴滴为谁娇。"
    ],
    "rhythmic": "少年游"
  },
  {
    "author": "欧阳修",
    "paragraphs": [
      "独自上孤舟。",
      "倚危樯目断。",
      "难成暮雨，更朝云散。",
      "凉劲残叶乱。",
      "新月照、澄波浅。",
      "今夜里，厌厌离绪难销遣。",
      "强来就枕，灯残漏永，合相思眼。",
      "分明梦见如花面。",
      "依前是、旧庭院。",
      "新月照，罗幕挂，珠帘卷。",
      "渐向晓，脉然睡觉如天远。"
    ],
    "rhythmic": "踏莎行慢"
  },
  {
    "author": "欧阳修",
    "paragraphs": [
      "身作琵琶，调全宫羽，佳人自然用意。",
      "宝檀槽在雪胸前，倚香脐、横枕琼臂。",
      "组带金钩，背垂红绶，纤指转弦韵细。",
      "愿伊只恁拨梁州，且多时、得在怀里。"
    ],
    "rhythmic": "蕙香囊・鹊桥仙"
  },
  {
    "author": "欧阳修",
    "paragraphs": [
      "艳冶风情天与措。",
      "清瘦肌肤冰雪妒。",
      "百年心事一宵同，愁听鸡声窗外度。",
      "信阻青禽云雨暮。",
      "海月空惊人两处。",
      "强将离恨倚江楼，江水不能流恨去。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "半辐霜绡亲手剪。",
      "香染青蛾和泪卷。",
      "画时横接媚霞长，印处双沾愁黛浅。",
      "当时付我情何限。",
      "欲使妆痕长在眼。",
      "一回忆著一拈看，便似花前重见面。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "红楼昨夜相将饮。",
      "月近珠帘花近枕。",
      "银缸照客酒方酣，玉漏催人街已禁。",
      "晚潮去棹浮清浸。",
      "古岸平芜萧索甚。",
      "大都薄宦足离愁，不放双鸳长恁恁。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "金雀双鬟年纪小。",
      "学画蛾眉红淡扫。",
      "尽人言语尽人怜，不解此情惟解笑。",
      "稳着舞衣行动俏。",
      "走向绮筵呈曲妙。",
      "刘郎大有惜花心，只恨寻花来较早。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "夜来枕上争闲事。",
      "推倒屏山褰绣被。",
      "尽人求守不应人，走向碧纱窗下睡。",
      "直到起来由自殢。",
      "向道夜来真个醉。",
      "大家恶发大家休，毕竟到头谁不是。"
    ],
    "rhythmic": "玉楼春"
  },
  {
    "author": "欧阳修",
    "paragraphs": [
      "把酒花前欲问伊。",
      "问伊还记那回时。",
      "黯淡梨花笼月影。",
      "人静。",
      "画堂东畔药阑西。",
      "及至如今都不认。",
      "难问。",
      "有情谁道不相思。",
      "何事碧窗春睡觉。",
      "偷照。",
      "粉痕匀却湿胭脂。"
    ],
    "rhythmic": "定风波"
  },
  {
    "author": "欧阳修",
    "paragraphs": [
      "去年残腊。",
      "曾折梅花相对插。",
      "人面而今。",
      "空有花开无处寻。",
      "天天不远。",
      "把酒拈花重发愿。",
      "愿得和伊。",
      "偎雪眠香似旧时。"
    ],
    "rhythmic": "减字木兰花"
  },
  {
    "author": "欧阳修",
    "paragraphs": [
      "年来方寸。",
      "十日幽欢千日恨。",
      "未会此情。",
      "白尽人头可得平。",
      "区区堪比。",
      "水趁浮萍风趁水。",
      "试望瑶京。",
      "芳草随人上古城。"
    ],
    "rhythmic": "减字木兰花"
  },
  {
    "author": "欧阳修",
    "paragraphs": [
      "薄纱衫子裙腰匝。",
      "步轻轻、小罗靸。",
      "人前爱把眼儿札。",
      "香汗透、胭脂蜡。",
      "良夜永、幽期欢则洽。",
      "约重会、玉纤频插。",
      "执手临归，犹且更待留时霎。"
    ],
    "rhythmic": "迎春乐"
  },
  {
    "author": "欧阳修",
    "paragraphs": [
      "小桃风撼香红碎。",
      "满帘笼花气。",
      "看花何事却成愁，悄不会、春风意。",
      "窗在梧桐叶底。",
      "更黄昏雨细。",
      "枕前前事上心来，独自个、怎生睡。"
    ],
    "rhythmic": "一落索"
  },
  {
    "author": "欧阳修",
    "paragraphs": [
      "闲把鸳衾横枕。",
      "损眉尖、泪痕红沁。",
      "花时良夜不归来，忍频听、漏移清禁。",
      "一饷无言都未寝。",
      "忆当初、是谁先恁。",
      "及至如今，教人成病，风流万般徒甚。"
    ],
    "rhythmic": "夜行船"
  },
  {
    "author": "欧阳修",
    "paragraphs": [
      "轻捧香腮低枕。",
      "眼波媚、向人相浸。",
      "佯娇佯醉索如今，这风情、怎教人禁。",
      "却与和衣推未寝。",
      "低声地、告人休恁。",
      "月夕花朝，不成虚过，芳年嫁君徒甚。"
    ],
    "rhythmic": "夜行船"
  },
  {
    "author": "欧阳修",
    "paragraphs": [
      "江南柳，花柳两相柔。",
      "花片落时粘酒盏，柳条低处拂人头。",
      "各自是风流。",
      "江南月，如镜复如钩。",
      "似镜不侵红粉面，似钩不挂画帘头。",
      "长是照离愁。"
    ],
    "rhythmic": "望江南・忆江南"
  },
  {
    "author": "欧阳修",
    "paragraphs": [
      "江南柳，叶小未成阴。",
      "人为丝轻那忍折，莺嫌枝嫩不胜吟。",
      "留著待春深。",
      "十四五，闲抱琵琶寻。",
      "阶上簸钱阶下走，恁时相见早留心。",
      "何况到如今。"
    ],
    "rhythmic": "望江南・忆江南"
  },
  {
    "author": "欧阳修",
    "paragraphs": [
      "恋眼哝心终未改。",
      "向意间长在。",
      "都缘为、颜色殊常，见馀花、尽无心爱。",
      "都为是风流㬠。",
      "至他人、强来厮壤。",
      "从今后、若得相逢，绣帏里、痛惜娇态。"
    ],
    "rhythmic": "宴瑶池・越江吟"
  },
  {
    "author": "欧阳修",
    "paragraphs": [
      "有个人人牵系。",
      "泪成痕、滴尽罗衣。",
      "问海约山盟何时。",
      "镇教人、目断魂飞。",
      "梦里似偎人睡。",
      "肌肤依旧骨香腻。",
      "觉来但堆鸳被。",
      "想忡忡、那里争知。"
    ],
    "rhythmic": "解仙佩"
  },
  {
    "author": "欧阳修",
    "paragraphs": ["战胜归来飞捷奏。", "倾贺酒。", "玉阶遥献南山寿。"],
    "rhythmic": "渔家傲"
  },
  {
    "author": "欧阳修",
    "paragraphs": [
      "阑干十二独凭春。",
      "晴碧远连云。",
      "千里万里，二月三月，行色苦愁人。",
      "谢家池上，江淹浦畔，吟魄与离魂。",
      "那堪疏雨滴黄昏。",
      "更特地、忆王孙。"
    ],
    "rhythmic": "少年游"
  },
  {
    "author": "欧阳修",
    "paragraphs": [
      "碧纱影弄东风晓。",
      "一夜海棠开了。",
      "枝上数声啼鸟。",
      "妆点愁多少。",
      "妒云恨雨腰支袅。",
      "眉黛不忺重扫。",
      "薄幸不来春老。",
      "羞带宜男草。"
    ],
    "rhythmic": "桃源忆故人"
  },
  {
    "author": "欧阳修",
    "paragraphs": [
      "雪霜林际见依稀。",
      "清香已暗期。",
      "前村已遍倚南枝。",
      "群花犹未知。",
      "情似旧，赏休迟。",
      "看看陇上吹。",
      "便从今日赏芳菲。",
      "韶华取次归。"
    ],
    "rhythmic": "阮郎归"
  },
  {
    "author": "荣",
    "paragraphs": [
      "江上野梅芳。",
      "粉色盈盈照路傍。",
      "闲折一枝和雪嗅，思量。",
      "似个人人玉体香。",
      "特地起愁肠。",
      "此恨谁人与寄将。",
      "山馆寂寥天欲暮，凄凉。",
      "人转迢迢路转长。"
    ],
    "rhythmic": "南乡子"
  },
  {
    "author": "王琪",
    "paragraphs": [
      "把酒花前欲问天。",
      "春来秋去苦茫然。",
      "风雨满枝花满地。",
      "何事。",
      "却教纤草占流年。",
      "试把钿筝重促柱。",
      "无绪。",
      "酒阑清泪滴朱弦。",
      "赖有玉人相顾好。",
      "轻笑。",
      "却疑春色在婵娟。"
    ],
    "rhythmic": "定风波"
  },
  {
    "author": "王琪",
    "paragraphs": ["可堪妒柳羞花，下床都懒，便瘦也教春知道。"],
    "rhythmic": "祝英台・祝英台近"
  },
  {
    "author": "王琪",
    "paragraphs": [
      "江南柳，烟穗拂人轻。",
      "愁黛空长描不似，舞腰虽瘦学难成。",
      "天意与风情。",
      "攀折处，离恨几时平。",
      "已纵柔条萦客棹，更飞狂絮扑旗亭。",
      "三月乱莺声。"
    ],
    "rhythmic": "望江南・忆江南"
  },
  {
    "author": "王琪",
    "paragraphs": [
      "江南酒，何处味偏浓。",
      "醉卧春风深巷里，晓寻香旆小桥东。",
      "竹叶满金锺。",
      "檀板醉，人面粉生红。",
      "青杏黄梅朱阁上，鲥鱼苦笋玉盘中。",
      "酩酊任愁攻。"
    ],
    "rhythmic": "望江南・忆江南"
  },
  {
    "author": "王琪",
    "paragraphs": [
      "江南燕，轻扬绣帘风。",
      "二月池塘新社过，六朝宫殿旧巢空。",
      "颉颃恣西东。",
      "王谢宅，曾入绮堂中。",
      "烟径掠花飞远远，晓窗惊梦语匆匆。",
      "偏占杏园红。"
    ],
    "rhythmic": "望江南・忆江南"
  },
  {
    "author": "王琪",
    "paragraphs": [
      "江南竹，清润绝纤埃。",
      "深径欲留双凤宿，后庭偏映小桃开。",
      "风月影徘徊。",
      "寒玉瘦，霜霰信相催。",
      "粉泪空流妆点在，羊车曾傍翠枝来。",
      "龙笛莫轻裁。"
    ],
    "rhythmic": "望江南・忆江南"
  },

  {
    "author": "贺铸",
    "paragraphs": [
      "枕上阊门五报更。",
      "蜡灯香灺冷，恨天明。",
      "青苹风转彩帆轻。",
      "樯头燕，多谢伴人行。",
      "临镜想倾城。",
      "两尖愁黛浅，泪波横。",
      "艳歌重记遣离情。",
      "缠绵处，翻是断肠声。"
    ],
    "rhythmic": "小重山"
  },
  {
    "author": "贺铸",
    "paragraphs": [
      "月月相逢只旧圆。",
      "迢迢三十夜，夜如年。",
      "伤心不照绮罗筵。",
      "孤舟里，单枕若为眠。",
      "茂苑想依然。",
      "花楼连苑起，压漪涟。",
      "玉人千里共婵娟。",
      "清琴怨，肠断亦如弦。"
    ],
    "rhythmic": "小重山"
  },
  {
    "author": "贺铸",
    "paragraphs": [
      "华堂张燕。",
      "向尊前妙选，舞裙歌扇。",
      "彼美个人，的的风流心眼。",
      "恨寻芳来晚。",
      "曲街灯火香尘散。",
      "犹约晨妆，一觇春风面。",
      "惆怅善和坊里，平桥南畔。",
      "小青楼、帘不卷。"
    ],
    "rhythmic": "河传"
  },
  {
    "author": "贺铸",
    "paragraphs": [
      "华堂重厦，向尊前更听，碧云新怨。",
      "玉指钿徽，总是挑人心眼。",
      "恨随红蜡短。",
      "彩旗影动船头转。",
      "双桨凌波，惟念人留恋。",
      "江上暮潮，隐隐山横南岸。",
      "奈离愁、分不断。"
    ],
    "rhythmic": "河传"
  },
  {
    "author": "贺铸",
    "paragraphs": [
      "楚梦方回，翠被寒如水。",
      "尚想见、扬州桃李。",
      "姿秀韵闲何物比。",
      "玉管秋风，漫声流美。",
      "燕堂开，双按秦弦呈素指。",
      "宝雁参差飞不起。",
      "三五彩蟾明夜是。",
      "屈曲阑干，断肠千里。"
    ],
    "rhythmic": "侍香金童"
  },
  {
    "author": "贺铸",
    "paragraphs": [
      "独立江东人婉娈。",
      "粉本花真，千里依稀见。",
      "闲弄彩毫濡玉砚。",
      "缠绵春思□歌扇。",
      "爱我竹窗新句练。",
      "小砑凌笺、偷寄西风燕。",
      "乍可问名赊识面。",
      "十年多病风情浅。"
    ],
    "rhythmic": "凤栖梧・蝶恋花"
  },
  {
    "author": "贺铸",
    "paragraphs": [
      "芳草斜曛。",
      "映画桥□□，翠阁临津。",
      "数阕清歌，两行红粉，厌厌别酒初曛。",
      "芳意赠我殷勤。",
      "罗巾双黛痕。",
      "便兰舟独上，洞府人闲，素手轻分。",
      "十里绮陌香尘。",
      "望紫云车远，已掩青门。",
      "迤逦黄昏，景阳钟动，临风隐隐犹闻。",
      "明朝水馆渔村。",
      "凭谁招断魂。",
      "恨不如今夜，明月多情，应待归云。"
    ],
    "rhythmic": "更漏子"
  },
  {
    "author": "贺铸",
    "paragraphs": [
      "陇首霜晴，泗滨云晚，乍摇落。",
      "废榭苍苔，破台荒草，西楚霸图冥漠。",
      "记登临事，九日胜游，千载如昨。",
      "更想像，晋客□归，谢生能赋继高作。",
      "飘泊。",
      "尘埃倦客，风月羁心，潘鬓晓来清镜觉。",
      "蜡屐纶巾，羽觞象管，且追随、隼旟行乐。",
      "东山□，应笑个侬风味薄。",
      "念故园黄花，自有年年约。"
    ],
    "rhythmic": "玉京秋"
  },
  {
    "author": "贺铸",
    "paragraphs": [
      "何许最悲秋，凄风残照。",
      "临水复登山，莞然西笑。",
      "车马几番尘，自古长安道。",
      "问谁是、后来年少。",
      "飞集两悠悠，江滨海岛。",
      "乘雁与双凫，强分多少。",
      "传语酒家胡，岁晚从吾好。",
      "待做个、醉乡遗老。"
    ],
    "rhythmic": "蕙清风"
  },
  {
    "author": "贺铸",
    "paragraphs": [
      "粉娥齐敛千金笑。",
      "愁结眉峰小。",
      "渭城才唱浥轻尘。",
      "无奈两行红泪、湿香巾。",
      "伤心风月南城道。",
      "几纵朱轓到。",
      "明年载酒洛阳春。",
      "还念淮山楼上、倚阑人。"
    ],
    "rhythmic": "虞美人"
  },
  {
    "author": "贺铸",
    "paragraphs": [
      "芳草青门路。",
      "还拂京尘东去。",
      "回想当年离绪。",
      "送君南浦。",
      "愁几许。",
      "尊酒流连薄暮。",
      "帘卷津楼风雨。",
      "凭阑语。",
      "草草蘅皋赋。",
      "分首惊鸿不驻。",
      "灯火虹桥，难寻弄波微步。",
      "漫凝伫。",
      "莫怨无情流水，明月扁舟何处。"
    ],
    "rhythmic": "下水船"
  },
  {
    "author": "贺铸",
    "paragraphs": [
      "见面无多，坐来百媚生馀态。",
      "后庭春在。",
      "折取残红戴。",
      "小小兰舟，荡桨东风快。",
      "何愁载。",
      "缠绵难解。",
      "不似罗裙带。"
    ],
    "rhythmic": "点绛唇"
  },
  {
    "author": "贺铸",
    "paragraphs": [
      "莫厌香醪斟绣履。",
      "吐茵也是风流事。",
      "今夜夜寒愁不睡。",
      "披衣起。",
      "挑灯开卷花生纸。",
      "倩问尊前桃与李。",
      "重来若个犹相记。",
      "前度刘郎应老矣。",
      "行乐地。",
      "兔葵燕麦春风里。"
    ],
    "rhythmic": "渔家傲"
  },
  {
    "author": "贺铸",
    "paragraphs": [
      "歌笑见馀妍，情生眄睐。",
      "拥髻扬蛾黛。",
      "多态。",
      "小花深院，漏促离襟将解。",
      "恼人红蜡泪。",
      "啼相对。",
      "芳草唤愁，愁来难奈。",
      "兰叶犹堪向谁采。",
      "小楼妆晚，应念斑骓何在。",
      "碧云长有待。",
      "斜阳外。"
    ],
    "rhythmic": "感皇恩"
  },
  {
    "author": "贺铸",
    "paragraphs": [
      "彩舟载得离愁动。",
      "无端更借樵风送。",
      "波渺夕阳迟。",
      "销魂不自持。",
      "良宵谁与共。",
      "赖有窗间梦。",
      "可奈梦回时。",
      "一番新别离。"
    ],
    "rhythmic": "菩萨蛮"
  },
  {
    "author": "贺铸",
    "paragraphs": [
      "章台游冶金龟婿。",
      "归来犹带醺醺醉。",
      "花漏怯春宵。",
      "云屏无限娇。",
      "绛纱灯影背。",
      "玉枕钗声碎。",
      "不待宿酲销。",
      "马嘶催早朝。"
    ],
    "rhythmic": "菩萨蛮"
  },
  {
    "author": "贺铸",
    "paragraphs": [
      "曲门南与鸣珂接。",
      "小园绿径飞胡蝶。",
      "下马访婵娟。",
      "笑迎妆阁前。",
      "鹧鸪声几叠。",
      "艳艳金蕉叶。",
      "未许被香鞯。",
      "月生楼外天。"
    ],
    "rhythmic": "菩萨蛮"
  },
  {
    "author": "贺铸",
    "paragraphs": [
      "绿窗残梦闻鶗鴂。",
      "曲屏映枕春山叠。",
      "梳□发如蝉。",
      "镜生波上莲。",
      "绛裙金缕褶。",
      "学舞腰肢怯。",
      "帘下小凭肩。",
      "与人双翠钿。"
    ],
    "rhythmic": "菩萨蛮"
  },
  {
    "author": "贺铸",
    "paragraphs": [
      "绿杨眠后拖烟穗。",
      "日长扫尽青苔地。",
      "香断入帘风。",
      "炉心檀烬红。",
      "兰溪修祓禊。",
      "上巳明朝是。",
      "不许放春慵。",
      "景阳临晓钟。"
    ],
    "rhythmic": "菩萨蛮"
  },
  {
    "author": "贺铸",
    "paragraphs": [
      "粉香映叶花羞日。",
      "窗间宛转蜂寻蜜。",
      "欢罢卷帘时。",
      "玉纤匀面脂。",
      "舞裙金斗熨。",
      "绛襭鸳鸯密。",
      "翠带一双垂。",
      "索人题艳诗。"
    ],
    "rhythmic": "菩萨蛮"
  },
  {
    "author": "贺铸",
    "paragraphs": [
      "子规啼梦罗窗晓。",
      "开奁拂镜严妆早。",
      "彩碧画丁香。",
      "背垂裙带长。",
      "钿筝寻旧曲。",
      "愁结眉心绿。",
      "犹恨夜来时。",
      "酒狂归太迟。"
    ],
    "rhythmic": "菩萨蛮"
  },
  {
    "author": "贺铸",
    "paragraphs": [
      "虚堂向壁青灯灭。",
      "觉来惊见横窗月。",
      "起看月平西。",
      "城头乌夜啼。",
      "兰衾羞更入。",
      "敧枕偷声泣。",
      "肠断数残更。",
      "望明天未明。"
    ],
    "rhythmic": "菩萨蛮"
  },
  {
    "author": "贺铸",
    "paragraphs": [
      "芭蕉衬雨秋声动。",
      "罗窗恼破鸳鸯梦。",
      "愁倚□帘栊。",
      "灯花落地红。",
      "枕横衾浪拥。",
      "好夜无人共。",
      "莫道粉墙东。",
      "蓬山千万重。"
    ],
    "rhythmic": "菩萨蛮"
  },
  {
    "author": "贺铸",
    "paragraphs": [
      "朱甍碧树莺声晓。",
      "残醺残梦犹相恼。",
      "薄雨隔轻帘。",
      "寒侵白纻衫。",
      "锦屏人起早。",
      "惟见馀妆好。",
      "眉样学新蟾。",
      "春愁入翠尖。"
    ],
    "rhythmic": "菩萨蛮"
  },
  {
    "author": "贺铸",
    "paragraphs": [
      "炉烟微度流苏帐。",
      "孤衾冷叠芙蓉浪。",
      "蟋蟀不离床。",
      "伴人愁夜长。",
      "玉人飞阁上。",
      "见月还相望。",
      "相望莫相忘。",
      "应无未断肠。"
    ],
    "rhythmic": "菩萨蛮"
  },
  {
    "author": "贺铸",
    "paragraphs": [
      "日薄云融。",
      "满城罗绮芳丛。",
      "一枝粉淡香浓。",
      "几销魂，偏健羡、紫蝶黄蜂。",
      "繁华梦断，酒醒来、扫地春空。",
      "武陵原、回头何处，情随流水无穷。",
      "寄两行清泪，想几许残红。",
      "惜花人老，年年奈、依旧东风。"
    ],
    "rhythmic": "于飞乐"
  },
  {
    "author": "贺铸",
    "paragraphs": [
      "双鹤横桥阿那边。",
      "静坊深院闭婵娟。",
      "五度花开三处见，两依然。",
      "水眄难禁频领□，歌云犹许小流连。",
      "破得尊前何限恨，不论钱。"
    ],
    "rhythmic": "浣溪沙"
  },
  {
    "author": "贺铸",
    "paragraphs": [
      "怀彼美。",
      "愁与泪。",
      "分占眉丛眼尾。",
      "求好梦、闲拥鸳鸯绮。",
      "恨啼鸟、唤人起。",
      "目断清淮楼上，心寄长洲坊里。",
      "迢迢地。",
      "七百三十里。",
      "几重山，几重水。"
    ],
    "rhythmic": "品令"
  },
  {
    "author": "贺铸",
    "paragraphs": [
      "楼平叠巘。",
      "瞰瀛海、波三面。",
      "碧云扫尽，桂轮滉玉，鲸波张练。",
      "化出无边宝界，是名壮观。",
      "追游汗漫。",
      "愿少借、长风便。",
      "麻姑相顾，□然笑指，寒潮清浅。",
      "顿觉蓬莱方丈，去人不远。"
    ],
    "rhythmic": "海月谣"
  },
  {
    "author": "贺铸",
    "paragraphs": [
      "何处最难忘。",
      "方豪健，放乐五云乡。",
      "彩笔赋诗，禁池芳草，香鞯调马，辇路垂杨。",
      "绮筵上，扇偎歌黛浅，汗浥舞罗香。",
      "兰烛伴归，绣轮同载，闭花别馆，隔水深坊。",
      "零落少年场。",
      "琴心漫流怨，带眼偷长。",
      "无奈占床燕月，侵鬓吴霜。",
      "念北里音尘，鱼封永断，便桥烟雨，鹤表相望。",
      "好在后庭桃李，应记刘郎。"
    ],
    "rhythmic": "风流子"
  },
  {
    "author": "贺铸",
    "paragraphs": [
      "轰醉王孙玳瑁筵。",
      "渴虹垂地吸长川。",
      "侧商调里清歌送，破尽穷愁直几钱。",
      "孤棹舣，小江边。",
      "爱而不见酒中仙。",
      "伤心两岸官杨柳，已带斜阳又带蝉。"
    ],
    "rhythmic": "鹧鸪天"
  },
  {
    "author": "贺铸",
    "paragraphs": [
      "白纻春衫新制。",
      "准拟采兰修禊。",
      "遮日走京尘，何啻分阴如岁。",
      "留滞。",
      "留滞。",
      "不似行云难系。"
    ],
    "rhythmic": "忆仙姿・如梦令"
  },
  {
    "author": "贺铸",
    "paragraphs": [
      "日日春风楼上。",
      "不见石城双桨。",
      "鸳枕梦回时，烛泪屏山相向。",
      "流荡。",
      "流荡。",
      "门外白苹溪涨。"
    ],
    "rhythmic": "忆仙姿・如梦令"
  },
  {
    "author": "贺铸",
    "paragraphs": [
      "相见时难别易。",
      "何限玉琴心意。",
      "眉黛只供愁，羞见双鸳鸯字。",
      "憔悴。",
      "憔悴。",
      "蜡烛销成红泪。"
    ],
    "rhythmic": "忆仙姿・如梦令"
  },
  {
    "author": "贺铸",
    "paragraphs": [
      "罗绮丛中初见。",
      "理鬓横波流转。",
      "半醉不胜情，帘影犹招歌扇。",
      "留恋。",
      "留恋。",
      "秋夜辞巢双燕。"
    ],
    "rhythmic": "忆仙姿・如梦令"
  },
  {
    "author": "贺铸",
    "paragraphs": [
      "雨后一分春减。",
      "深院落红如糁。",
      "柳外出秋千，度日彩旗风飐。",
      "销黯。",
      "销黯。",
      "门共宝奁长掩。"
    ],
    "rhythmic": "忆仙姿・如梦令"
  },
  {
    "author": "贺铸",
    "paragraphs": [
      "柳下玉骢双鞚。",
      "蝉鬓宝钿浮动。",
      "半醉倚迷楼，聊送斜阳三弄。",
      "豪纵。",
      "豪纵。",
      "一觉扬州春梦。"
    ],
    "rhythmic": "忆仙姿・如梦令"
  },
  {
    "author": "贺铸",
    "paragraphs": [
      "何处偷谐心赏。",
      "促坐绮罗筵上。",
      "不记下楼时，醉□月侵书幌。",
      "怀想。",
      "怀想。",
      "清丽歌声妆样。"
    ],
    "rhythmic": "忆仙姿・如梦令"
  },
  {
    "author": "贺铸",
    "paragraphs": [
      "江上潮回风细。",
      "红袖倚楼凝睇。",
      "天际认归舟，但见平林如荠。",
      "迢递。",
      "迢递。",
      "人更远於天际。"
    ],
    "rhythmic": "忆仙姿・如梦令"
  },
  {
    "author": "贺铸",
    "paragraphs": [
      "梦想山阴游冶。",
      "深径碧桃花谢。",
      "曲水稳流觞，暖絮芳兰堪藉。",
      "萧洒。",
      "萧洒。",
      "月棹烟蓑东下。"
    ],
    "rhythmic": "忆仙姿・如梦令"
  },
  {
    "author": "贺铸",
    "paragraphs": [
      "挑菜踏青都过却。",
      "杨柳风轻，摆动秋千索。",
      "啼鸟自惊花自落。",
      "有人同在真珠箔。",
      "淡净衣裳妆□薄。",
      "闲凭银筝，睡鬓慵梳掠。",
      "试问为谁添瘦弱。",
      "娇羞只把眉颦著。"
    ],
    "rhythmic": "凤栖梧・蝶恋花"
  },
  {
    "author": "贺铸",
    "paragraphs": [
      "终日怀归翻送客。",
      "春风祖席。",
      "南成陌。",
      "便莫惜。",
      "离觞频卷白。",
      "动管色。",
      "催行色。",
      "动管色。",
      "催行色。",
      "何处投鞍风雨夕。",
      "临水驿。",
      "空山驿。",
      "临水驿。",
      "空山驿。",
      "纵明月相思千里隔。",
      "梦咫尺。",
      "勤书尺。",
      "梦咫尺。",
      "勤书尺。"
    ],
    "rhythmic": "相思引"
  },
  {
    "author": "贺铸",
    "paragraphs": [
      "留征辔，送离杯。",
      "羞泪下，拈青梅。",
      "低声问道几时回。",
      "秦筝雁促，此夜为谁排。",
      "君去也，远蓬莱。",
      "千里地，信音乖。",
      "相思成病底情怀。",
      "和烦恼，寻个便，送将来。"
    ],
    "rhythmic": "芳草渡・系裙腰"
  },
  {
    "author": "贺铸",
    "paragraphs": [
      "回首扬州，猖狂十载，依然一梦归来。",
      "但觉安仁愁鬓，几点尘埃。",
      "醉墨碧纱犹锁，春衫白纻新裁。",
      "认鸣珂曲里，旧日朱扉，闲闭青苔。",
      "人非物是，半晌鸾肠易断，宝勒空回。",
      "徒怅望、碧云销散，明月徘徊。",
      "忍过阳台折柳，难凭陇驿传梅。",
      "一番桃李，迎风无语，谁是怜才。"
    ],
    "rhythmic": "雨中花・夜行船"
  },
  {
    "author": "贺铸",
    "paragraphs": [
      "西郭园林，远尘烦，门临绿杨堤路。",
      "画□簟长，水馆帘空，竟日素襟销暑。",
      "小湾红芰清香里，深隐映、风标鸳鹭。",
      "指□□，相将故故，背人飞去。",
      "翻念多情自苦。",
      "当置酒徵歌，梦云难驻。",
      "醉眼渐迷，花拂墙低，误认宋邻偷顾。",
      "彩阑倚遍平桥晚，空相望、凌波仙步。",
      "断魂处，黄昏翠荷□雨。"
    ],
    "rhythmic": "花心动"
  },
  {
    "author": "贺铸",
    "paragraphs": [
      "把酒欲歌骊。",
      "浓醉何辞。",
      "玉京烟柳欲黄时。",
      "明日景阳门外路，相背春归。",
      "敛泪复牵衣。",
      "私语迟迟。",
      "可怜谁会两心期。",
      "惟有画帘斜月见，应共人知。"
    ],
    "rhythmic": "浪淘沙"
  },
  {
    "author": "贺铸",
    "paragraphs": [
      "一十二都门。",
      "梦想能频。",
      "无言桃李几经春。",
      "艳粉鲜香开自落，还为何人。",
      "白纻别时新。",
      "苒苒征尘。",
      "镜中消瘦老於真。",
      "赖有天涯风月在，依旧相亲。"
    ],
    "rhythmic": "浪淘沙"
  },
  {
    "author": "贺铸",
    "paragraphs": [
      "潮涨湛芳桥。",
      "难渡兰桡。",
      "卷帘红袖莫相招。",
      "十二阑干今夜月，谁伴吹箫。",
      "烟草接亭皋。",
      "归思迢迢。",
      "兰成老去转无憀。",
      "偏恨秋风添鬓雪，不共魂销。"
    ],
    "rhythmic": "浪淘沙"
  },
  {
    "author": "贺铸",
    "paragraphs": [
      "雨过碧云秋。",
      "烟草汀洲。",
      "远山相对一眉愁。",
      "可惜芳年桥畔柳，不系兰舟。",
      "为问木兰舟。",
      "何处淹留。",
      "相思今夜忍登楼。",
      "楼下谁家歌水调，明月扬州。"
    ],
    "rhythmic": "浪淘沙"
  },
  {
    "author": "贺铸",
    "paragraphs": [
      "江面波纹皱縠。",
      "江南岸、草和烟绿。",
      "初过寒食一百六。",
      "采苹游，□香裙，鸣佩玉。",
      "心事偷相属。",
      "赋春恨、彩笺双幅。",
      "今夜小楼吹凤竹。",
      "谢东风，寄情人，肠断曲。"
    ],
    "rhythmic": "夜游宫"
  },
  {
    "author": "贺铸",
    "paragraphs": [
      "莲叶初生南浦。",
      "两岸绿杨飞絮。",
      "向晚鲤鱼风，断送彩帆何处。",
      "凝伫。",
      "凝伫。",
      "楼外一江烟雨。"
    ],
    "rhythmic": "忆仙姿・如梦令"
  },
  {
    "author": "贺铸",
    "paragraphs": [
      "彩舫解维官柳。",
      "楼上谁家红袖。",
      "团扇弄微风，如为行人招手。",
      "回首。",
      "回首。",
      "云断武陵溪口。"
    ],
    "rhythmic": "忆仙姿・如梦令"
  },
  {
    "author": "贺铸",
    "paragraphs": [
      "叠鼓嘲喧，彩旗挥霍，苹汀薄晚，兰舟催解。",
      "别浦潮平，小山云断，十幅饱帆风快。",
      "回想牵衣，愁掩啼妆，一襟香在。",
      "纨扇惊秋，菱花怨晚，谁共蛾黛。",
      "何处玉尊空，对松陵正美，鲈鱼苽菜。",
      "露洗凉蟾，潦吞平野，三万顷非尘界。",
      "览胜情无奈。",
      "恨难招、越人同载。",
      "会凭紫燕西飞，更约黄鹂相待。"
    ],
    "rhythmic": "菱花怨"
  },
  {
    "author": "贺铸",
    "paragraphs": [
      "铁瓮城高，蒜山渡阔，干云十二层楼。",
      "开尊待月，卷箔披风，依然灯火扬州。",
      "绣陌南头。",
      "记歌名宛转，乡号温柔。",
      "曲槛俯清流。",
      "想花阴、谁系兰舟。",
      "念凄绝秦弦，感深荆赋，相望几许凝愁。",
      "殷勤裁尺素，奈双鱼、难渡瓜洲。",
      "晓鉴堪羞。",
      "潘鬓点、吴霜渐稠。",
      "幸于飞、鸳鸯未老，不应同是悲秋。"
    ],
    "rhythmic": "望扬州・长相思慢"
  },
  {
    "author": "贺铸",
    "paragraphs": [
      "沈水浓熏，眉粉淡妆，露华鲜映春晓。",
      "浅颦轻笑。",
      "真物外，一种闲花风调。",
      "可待合欢翠被，不见忘忧芳草。",
      "拥膝浑忘羞，回身就郎抱。",
      "两点灵犀心颠倒。",
      "念乐事稀逢，归期须早。",
      "五云闻道。",
      "星桥畔、油壁车迎苏小。",
      "引领西陵自远，携手东山偕老。",
      "殷勤制、双凤新声，定情永为好。"
    ],
    "rhythmic": "定情曲"
  },
  {
    "author": "贺铸",
    "paragraphs": [
      "别酒初销，怃然弭棹蒹葭浦。",
      "回首不见高城，青楼更何许。",
      "大艑轲峨，越商巴贾。",
      "万恨龙锺，篷下对语。",
      "指征路。",
      "山缺处，孤烟起，历历闻津鼓。",
      "江豚吹浪，晚来风转夜深雨。",
      "拥鼻微吟，断肠新句。",
      "粉碧罗笺，封泪寄与。"
    ],
    "rhythmic": "拥鼻吟・吴音子"
  },
  {
    "author": "贺铸",
    "paragraphs": [
      "京口瓜洲记梦间。",
      "朱扉犹想映花关。",
      "东风太是无情思，不许扁舟兴尽还。",
      "春水漫，夕阳闲。",
      "乌樯几转绿杨湾。",
      "红尘十里扬州过，更上迷楼一借山。"
    ],
    "rhythmic": "思越人・朝天子"
  },
  {
    "author": "贺铸",
    "paragraphs": [
      "吴波不动。",
      "四际晴山拥。",
      "载酒一尊谁与共。",
      "回首江湖旧梦。",
      "长艚珠箔青篷。",
      "橹声鸦轧征鸿。",
      "泪□镂檀香枕，醉眠摇□春风。"
    ],
    "rhythmic": "清平乐"
  },
  {
    "author": "贺铸",
    "paragraphs": [
      "宋邻东畔。",
      "明月关深院。",
      "玉指金徽调旧怨。",
      "楚客归心欲断。",
      "城隅芳草初春。",
      "佳期重约临分。",
      "丽句漫题双带，也愁系住行云。"
    ],
    "rhythmic": "清平乐"
  },
  {
    "author": "贺铸",
    "paragraphs": [
      "厌厌别酒。",
      "更执纤纤手。",
      "指似归期庭下柳。",
      "一叶西风前后。",
      "无端不系孤舟。",
      "载将多少离愁。",
      "又是十分明月，照人两处登楼。"
    ],
    "rhythmic": "清平乐"
  },
  {
    "author": "贺铸",
    "paragraphs": [
      "嫣然何啻千金价。",
      "意远态闲难入画。",
      "更无方便只尊前，说尽牵情多少话。",
      "别来乐事经春罢。",
      "枉度佳春抛好夜。",
      "如今触绪易销魂，最是不堪风月下。"
    ],
    "rhythmic": "木兰花・玉楼春"
  },
  {
    "author": "贺铸",
    "paragraphs": [
      "朝来著眼沙头认。",
      "五两竿摇风色顺。",
      "佳期学取弄潮儿，人纵无情潮有信。",
      "纷纷花雨红成阵。",
      "冷酒青梅寒食近。",
      "漫将江水比闲愁，水尽江头愁不尽。"
    ],
    "rhythmic": "木兰花・玉楼春"
  },
  {
    "author": "贺铸",
    "paragraphs": [
      "春容秀润。",
      "二十四番花有信。",
      "鸾镜佳人。",
      "得得浓妆样样新。",
      "情无远近。",
      "水阔山长分不尽。",
      "一断音尘。",
      "泪眼花前只见春。"
    ],
    "rhythmic": "减字木兰花"
  },
  {
    "author": "贺铸",
    "paragraphs": [
      "闲情减旧。",
      "无奈伤春能作瘦。",
      "桂楫兰舟。",
      "几送人归我滞留。",
      "西门官柳。",
      "满把青青临别手。",
      "谁共登楼。",
      "分取烟波一段愁。"
    ],
    "rhythmic": "减字木兰花"
  },
  {
    "author": "贺铸",
    "paragraphs": [
      "南园清夜。",
      "临水朱阑垂柳下。",
      "从坐莲花。",
      "潋滟觥船泛露华。",
      "酒阑歌罢。",
      "双□前愁东去也。",
      "回想人家。",
      "芳草平桥一径斜。"
    ],
    "rhythmic": "减字木兰花"
  },
  {
    "author": "贺铸",
    "paragraphs": [
      "多情多病。",
      "万斛闲愁量有剩。",
      "一顾倾城。",
      "惟觉尊前笑不成。",
      "探香幽径。",
      "好住东风谁主领。",
      "多谢流莺。",
      "欲别频啼四五声。"
    ],
    "rhythmic": "减字木兰花"
  },
  {
    "author": "贺铸",
    "paragraphs": [
      "南浦东风落暮潮。",
      "祓禊人归，相并兰桡。",
      "回身昵语不胜娇。",
      "犹碍华灯，扇影频摇。",
      "重泛青翰顿寂寥。",
      "魂断高城手漫招。",
      "佳期应待鹊成桥。",
      "为问行云，谁伴朝朝。"
    ],
    "rhythmic": "摊破木兰花・木兰花"
  },
  {
    "author": "贺铸",
    "paragraphs": [
      "芳草裙腰一尺围。",
      "粉郎香润，清洒蔷薇。",
      "为嫌风日下楼稀。",
      "杨柳青阴，深闭朱扉。",
      "枉是尊前调玉徽。",
      "彩鸾何事逐鸡飞。",
      "楚台赋客莫相违。",
      "留住行云，好待郎归。"
    ],
    "rhythmic": "摊破木兰花・木兰花"
  },
  {
    "author": "贺铸",
    "paragraphs": [
      "秋半雨凉天。",
      "望后清蟾未破圆。",
      "二十四桥游冶处，留连。",
      "携手娇饶步步莲。",
      "眉宇有馀妍。",
      "初破瓜时正妙年。",
      "玉局弹棋无限意，缠绵。",
      "肠断吴蚕两处眠。"
    ],
    "rhythmic": "南乡子"
  },
  {
    "author": "贺铸",
    "paragraphs": [
      "柳岸舣兰舟。",
      "更结东山谢氏游。",
      "红泪清歌催落景，回头。",
      "□出尊前一段愁。",
      "东水漫西流。",
      "谁道行云肯驻留。",
      "无限鲜飙吹芷若，汀洲。",
      "生羡鸳鸯得自由。"
    ],
    "rhythmic": "南乡子"
  },
  {
    "author": "贺铸",
    "paragraphs": [
      "暂假临淮东道主，每逃歌舞华筵。",
      "经年未办买山钱。",
      "筋骸难强，久坐沐猴禅。",
      "行拥一舟称浪士，五湖春水如天。",
      "越人相顾足嫣然。",
      "何须绣被，来伴拥蓑眠。"
    ],
    "rhythmic": "临江仙"
  },
  {
    "author": "贺铸",
    "paragraphs": [
      "东山未办终焉计，聊尔西来。",
      "花苑平台。",
      "倦客登临第几回。",
      "连延复道通驰道，十二门开。",
      "车马尘埃。",
      "怅望江南雪后梅。"
    ],
    "rhythmic": "罗敷歌・采桑子"
  },
  {
    "author": "贺铸",
    "paragraphs": [
      "一幅霜绡，麝煤熏腻纹丝缕。",
      "掩妆无语。",
      "的是销凝处。",
      "薄暮兰桡，漾下苹花渚。",
      "风留住。",
      "绿杨归路。",
      "燕子西飞去。"
    ],
    "rhythmic": "点绛唇"
  },
  {
    "author": "贺铸",
    "paragraphs": [
      "绣幕深朱户，熏炉小象床。",
      "扶肩醉被冒明珰。",
      "绣履可怜分破、两鸳鸯。",
      "梦枕初回雨，啼钿半□妆。",
      "一钩新月渡横塘。",
      "谁认凌波微步、袜尘香。"
    ],
    "rhythmic": "南歌子"
  },
  {
    "author": "贺铸",
    "paragraphs": [
      "心蹙黄金缕，梢垂白玉团。",
      "孤芳不怕雪霜寒。",
      "先向百花头上、探春□。",
      "傍水添新韵，横墙露粉颜。",
      "夜来和月起凭阑。",
      "认得暗香微度、有无间。"
    ],
    "rhythmic": "南歌子"
  },
  {
    "author": "贺铸",
    "paragraphs": [
      "一叶西风生嫩凉。",
      "彩舟旗影动，背斜阳。",
      "溪流几曲似回肠。",
      "高城远，今夜为谁长。",
      "正节号清狂。",
      "苎萝标韵美，倚新妆。",
      "月华歌调转清商。",
      "尊酒畔，好住伴刘郎。"
    ],
    "rhythmic": "小重山"
  },
  {
    "author": "贺铸",
    "paragraphs": [
      "林皋叶脱。",
      "楼下清江阔。",
      "船里琵琶金捍拨。",
      "弹断么弦再抹。",
      "夜潮州渚生寒。",
      "城头星斗阑干。",
      "忍话旧游新梦，三千里外长安。"
    ],
    "rhythmic": "清平乐"
  },
  {
    "author": "贺铸",
    "paragraphs": [
      "沈侯销瘦。",
      "八咏新题就。",
      "惆怅酒醒兼梦后。",
      "带眼如何复旧。",
      "几时一叶兰舟。",
      "画桡鸦轧东流。",
      "新市小桥西畔，有人长倚妆楼。"
    ],
    "rhythmic": "清平乐"
  },
  {
    "author": "贺铸",
    "paragraphs": [
      "罗巾粉汗和香浥。",
      "纤指留痕红一捻。",
      "离亭再卜和欢期，寻见石榴双翠叶。",
      "危楼欲上危肠怯。",
      "纵得鸾胶难寸接。",
      "西风燕子会来时，好付小笺封泪帖。"
    ],
    "rhythmic": "木兰花・玉楼春"
  },
  {
    "author": "贺铸",
    "paragraphs": [
      "别酒更添红粉泪。",
      "促成愁醉。",
      "相逢浅笑合微吟，撩惹到、缠绵地。",
      "花下解携重附耳。",
      "佳期深记。",
      "青翰舟稳绣衾香，谁禁断、东流水。"
    ],
    "rhythmic": "玉连环・一落索"
  },
  {
    "author": "贺铸",
    "paragraphs": [
      "玉立佳人，韵不减、吴苏小。",
      "赋深情、华年韶妙。",
      "叠鼓新歌，最能作、江南调。",
      "缥缈。",
      "似阳台、娇云弄晓。",
      "有客临风，梦后拟、池塘草。",
      "竟装怀、□愁多少。",
      "绿绮芳尊，映花月、东山道。",
      "正要。",
      "个卿卿、嫣然一笑。"
    ],
    "rhythmic": "惜奴娇"
  },
  {
    "author": "贺铸",
    "paragraphs": [
      "画桥流水，宛是南州路。",
      "转柁绿杨湾，恍然间、青楼旧处。",
      "回肠断尽，犹剩尔多愁，记新声，怀昵语。",
      "依约对眉宇。",
      "袜罗香在，祗欠莲随步。",
      "无物比朝云，恨难续、高唐后赋。",
      "迢遥此夜，泪枕不成眠，月侵窗，灯映户。",
      "应见可怜许。"
    ],
    "rhythmic": "蓦山溪"
  },
  {
    "author": "贺铸",
    "paragraphs": [
      "携手看花深径，扶肩待月斜廊。",
      "临分少伫已伥伥。",
      "此段不堪回想。",
      "欲寄书如天远，难销夜似年长。",
      "小窗风雨碎人肠。",
      "更在孤舟枕上。"
    ],
    "rhythmic": "西江月"
  },
  {
    "author": "贺铸",
    "paragraphs": [
      "桂叶眉丛恨自成。",
      "锦瑟弦调，双凤和鸣。",
      "钗梁玉胜挂兰缨。",
      "帘影沈沈，月堕参横。",
      "屏护文茵翠织成。",
      "摘佩牵裾，燕样腰轻。",
      "清溪百曲可怜生。",
      "大抵新欢，此夜□情。"
    ],
    "rhythmic": "摊破木兰花・木兰花"
  },
  {
    "author": "贺铸",
    "paragraphs": [
      "十二层楼，梦回缥缈非烟里。",
      "此情何寄。",
      "赖尔荆江水。",
      "莫谓东君，触处逢桃李。",
      "留深意。",
      "温柔乡里。",
      "自有终焉计。"
    ],
    "rhythmic": "点绛唇"
  },
  {
    "author": "贺铸",
    "paragraphs": [
      "不堪回首卧云乡。",
      "羁宦负清狂。",
      "年来镜湖风月，鱼鸟两相忘。",
      "秦塞险，楚山苍。",
      "更斜阳。",
      "画桥流水，曾见扁舟，几度刘郎。"
    ],
    "rhythmic": "诉衷情"
  },
  {
    "author": "贺铸",
    "paragraphs": [
      "半销檀粉睡痕新。",
      "背镜照樱唇。",
      "临风再歌团扇，深意属何人。",
      "轻调笑，浅凝颦。",
      "认情亲。",
      "最难堪酒，似不胜情，依样伤春。"
    ],
    "rhythmic": "诉衷情"
  },
  {
    "author": "贺铸",
    "paragraphs": [
      "玉津春水如蓝。",
      "宫柳毵毵。",
      "桥上东风侧帽檐。",
      "记佳节、约是重三。",
      "飞楼十二珠帘。",
      "恨不贮、当年彩蟾。",
      "对梦雨廉纤。",
      "愁随芳草，绿遍江南。"
    ],
    "rhythmic": "怨三三"
  },
  {
    "author": "贺铸",
    "paragraphs": [
      "楼外屏山秀。",
      "凭阑新梦后。",
      "归云何许误心期，候候候。",
      "到陇梅花，渡江桃叶，断魂招手。",
      "楚制汗衫旧。",
      "啼妆曾枕袖。",
      "东阳咏罢不胜情，瘦瘦瘦。",
      "隋岸伤离，渭城怀远，一枝烟柳。"
    ],
    "rhythmic": "醉春风"
  },
  {
    "author": "贺铸",
    "paragraphs": [
      "晓朦胧。",
      "前溪百鸟啼匆匆。",
      "啼匆匆。",
      "凌波人去，拜月楼空。",
      "去年今日东门东。",
      "鲜妆辉映桃花红。",
      "桃花红。",
      "吹开吹落，一任东风。"
    ],
    "rhythmic": "忆秦娥"
  },
  {
    "author": "贺铸",
    "paragraphs": [
      "风惊幕。",
      "灯前细雨檐花落。",
      "檐花落。",
      "玉台清镜，泪淹妆薄。",
      "良时不再须行乐。",
      "王孙莫负东城约。",
      "东城约。",
      "一分春色，为君留著。"
    ],
    "rhythmic": "忆秦娥"
  },
  {
    "author": "贺铸",
    "paragraphs": [
      "著春衫。",
      "玉鞭鞭马南城南。",
      "南城南。",
      "柔条芳草，留驻金衔。",
      "粉娥采叶供新蚕。",
      "蚕饥略许携纤纤。",
      "携纤纤。",
      "湔裙淇上，更待初三。"
    ],
    "rhythmic": "忆秦娥"
  },
  {
    "author": "贺铸",
    "paragraphs": [
      "每恨相逢薄处，可怜欲去迟回。",
      "犹记新声团扇□，殷勤再引馀杯。",
      "为问依依杨柳，秋风好住章台。",
      "疏雨忽随云断，斜阳却送潮回。",
      "桃叶青山长在眼，几时双楫迎来。",
      "如待碧阑红药，一年两度花开。"
    ],
    "rhythmic": "河满子"
  },
  {
    "author": "贺铸",
    "paragraphs": [
      "松门石路秋风扫。",
      "似不许、飞尘到。",
      "双携纤手别烟萝，红粉清泉相照。",
      "几声歌管，正须陶写，翻作伤心调。",
      "岩阴暝色归云悄。",
      "恨易失、千金笑。",
      "更逢何物可忘忧，为谢江南芳草。",
      "断桥孤驿，冷云黄叶，相见长安道。"
    ],
    "rhythmic": "御街行"
  },
  {
    "author": "贺铸",
    "paragraphs": [
      "绣幌闲眠晓。",
      "处处闻啼鸟。",
      "枕上无情，斜风横雨，落花多少。",
      "想灞桥、春色老於人，恁江南梦杳。",
      "往事今何道。",
      "聊咏池塘草。",
      "怀县年来，萧萧壮发，可堪频照。",
      "赖醉乡、佳境许徜徉，惜归欤不早。"
    ],
    "rhythmic": "连理枝"
  },
  {
    "author": "贺铸",
    "paragraphs": [
      "江南又叹流寓。",
      "指芳物、伴人迟暮。",
      "搅晴风絮。",
      "弄寒烟雨。",
      "春去更无寻处。",
      "石城楼观青霞举。",
      "想艇子、寄谁容与。",
      "断云荆渚。",
      "限潮湓浦。",
      "不见莫愁归路。"
    ],
    "rhythmic": "金凤钩"
  },
  {
    "author": "贺铸",
    "paragraphs": [
      "露叶栖萤，风枝袅鹊。",
      "水堂离燕褰珠箔。",
      "一声横玉吹流云，厌厌凉月西南落。",
      "江际吴边，山侵楚角。",
      "兰桡明夜芳洲泊。",
      "殷勤留语采香人，清尊不负黄花约。"
    ],
    "rhythmic": "芳洲泊・踏莎行"
  },
  {
    "author": "贺铸",
    "paragraphs": [
      "彼美吴姝唱，繁会阖闾邦。",
      "千坊万井，斜桥曲水小轩窗。",
      "缥缈关山台观。",
      "罗绮云烟相半。",
      "金石压掁撞。",
      "痴信东归虏，黑自死心降。",
      "范夫子，高标韵，秀眉庞。",
      "功成长往，有人同载世无双。",
      "物外聊从吾好。",
      "赖尔工颦妍笑。",
      "伴醉玉连缸。",
      "尽任扁舟路，风雨卷秋江。"
    ],
    "rhythmic": "水调歌头"
  },
  {
    "author": "贺铸",
    "paragraphs": [
      "曲磴斜阑出翠微。",
      "西州回首思依依。",
      "风物宛然长在眼，只人非。",
      "绿树隔巢黄鸟并，沧洲带雨白鸥飞。",
      "多谢子规啼劝我，不如归。"
    ],
    "rhythmic": "摊破浣溪沙・山花子"
  },
  {
    "author": "贺铸",
    "paragraphs": [
      "蝉韵清弦，溪横翠縠。",
      "翩翩彩鹢帆开幅。",
      "黄帘绛幕掩香风，当筵灿灿人如玉。",
      "浅黛凝愁，明波转瞩。",
      "兰情似怨临行促。",
      "不辞寸断九回肠，殷勤更唱江南曲。"
    ],
    "rhythmic": "江南曲・踏莎行"
  },
  {
    "author": "贺铸",
    "paragraphs": [
      "鸦轧齐桡，□冬叠鼓。",
      "浮骖晚下金牛渚。",
      "莫愁应自有愁时，篷窗今夜潇潇雨。",
      "杜若芳洲。",
      "芙蓉别浦。",
      "依依艳笑逢迎处。",
      "随潮风自石城来，潮回好寄人传语。"
    ],
    "rhythmic": "江南曲・踏莎行"
  },
  {
    "author": "贺铸",
    "paragraphs": [
      "小苑浴兰，微波寄叶。",
      "石城回首山重沓。",
      "绮窗烟雨梦佳期，飞霞艇子雕檀楫。",
      "楼回披襟，廊长响屧。",
      "供愁麝月眉心帖。",
      "紫箫闲捻度新声，有人偷倚阑干掐。"
    ],
    "rhythmic": "江南曲・踏莎行"
  },
  {
    "author": "贺铸",
    "paragraphs": [
      "满马京□，装怀春思，翩然笑度江南。",
      "白鹭芳洲，青蟾雕舰，胜游三月初三。",
      "舞裙溅水，浴兰佩、绿染纤纤。",
      "归路要同步障，迎风会卷珠帘。",
      "离觞未容半酣。",
      "恨乌樯、已张轻帆。",
      "秋鬓重来淮上，几换新蟾。",
      "楼下会看细柳，正摇落清霜拂画檐。",
      "树犹如此，人何以堪。"
    ],
    "rhythmic": "楼下柳・天香"
  },
  {
    "author": "贺铸",
    "paragraphs": [
      "窈窕盘门西转路。",
      "残阳映带青山暮。",
      "最是长杨攀折苦。",
      "堪怜许。",
      "清霜翦断和烟缕。",
      "春水归期端不负。",
      "依依照影临南浦。",
      "留取木兰舟少住。",
      "无风雨。",
      "黄昏月上潮平去。"
    ],
    "rhythmic": "吴门柳・渔家傲"
  },
  {
    "author": "贺铸",
    "paragraphs": [
      "啸度万松千步岭。",
      "钱湖门外非尘境。",
      "见底碧漪如眼净。",
      "岚光映。",
      "镜屏百曲新磨莹。",
      "好月为人重破瞑。",
      "云头艳艳开金饼。",
      "传语桂娥应奈静。",
      "堪乘兴。",
      "尊前听我游仙咏。"
    ],
    "rhythmic": "吴门柳・渔家傲"
  },
  {
    "author": "贺铸",
    "paragraphs": [
      "巧翦合欢罗胜子，钗头春意翩翩。",
      "艳歌浅拜笑嫣然。",
      "愿郎宜此酒，行乐驻华年。",
      "未是文园多病客，幽襟凄断堪怜。",
      "旧游梦挂碧云边。",
      "人归落雁后，思发在花前。"
    ],
    "rhythmic": "雁後归・临江仙"
  },
  {
    "author": "贺铸",
    "paragraphs": [
      "鸦背夕阳山映断，绿杨风扫津亭。",
      "月生河影带疏星。",
      "青松巢白鸟，深竹逗流萤。",
      "隔水彩舟然绛蜡，碧窗想见娉婷。",
      "浴兰熏麝助芳馨。",
      "湘弦弹未半，凄怨不堪听。"
    ],
    "rhythmic": "雁後归・临江仙"
  },
  {
    "author": "贺铸",
    "paragraphs": [
      "翡翠楼高帘幕薄，温家小玉妆台。",
      "画眉难称怯人催。",
      "羞从面色起，娇逐语声来。",
      "门外木兰花艇子，垂杨风扫纤埃。",
      "平湖一镜绿萍开。",
      "缓歌轻调笑，薄暮采莲回。"
    ],
    "rhythmic": "雁後归・临江仙"
  },
  {
    "author": "贺铸",
    "paragraphs": [
      "午醉厌厌醒自晚，鸳鸯春梦初惊。",
      "闲花深院听啼莺。",
      "斜阳如有意，偏傍小窗明。",
      "莫倚雕阑怀往事，吴山楚水纵横。",
      "多情人奈物无情。",
      "闲愁朝复暮，相应两潮生。"
    ],
    "rhythmic": "鸳鸯梦・临江仙"
  },
  {
    "author": "贺铸",
    "paragraphs": [
      "流水苍山带郭。",
      "寻尘迹、宛然如昨。",
      "犹记黄花携手约。",
      "误重来，小庭花，空自落。",
      "不怨兰情薄。",
      "可怜许、彩云漂泊。",
      "紫燕西飞书漫托。",
      "碧城中，几青楼，垂画幕。"
    ],
    "rhythmic": "念彩云・夜游宫"
  },
  {
    "author": "贺铸",
    "paragraphs": [
      "波影翻帘，泪痕凝蜡青山馆。",
      "故人千里念佳期，襟佩如相款。",
      "惆怅更长梦短。",
      "但衾枕、馀芬剩暖。",
      "半窗斜月，照人肠断，啼鸟不管。"
    ],
    "rhythmic": "烛影摇红"
  },
  {
    "author": "贺铸",
    "paragraphs": [
      "花院深疑无路通。",
      "碧纱窗影下，玉芙蓉。",
      "当时偏恨五更钟。",
      "分携处，斜月小帘栊。",
      "楚梦冷沈踪。",
      "一双金缕枕，半床空。",
      "画桥临水凤城东。",
      "楼前柳，憔悴几秋风。"
    ],
    "rhythmic": "小重山"
  },
  {
    "author": "贺铸",
    "paragraphs": [
      "玉人家，画楼珠箔临津。",
      "托微风、彩箫流怨，断肠马上曾闻。",
      "燕堂开、艳妆丛里，调琴思、认歌颦。",
      "麝蜡烟浓，玉莲漏短，更衣不待酒初醺。",
      "绣屏掩、枕鸳相就，香气渐暾暾。",
      "回廊影，疏钟淡月，几许销魂。",
      "翠钗分、银笺封泪，舞鞋从此生尘。",
      "住兰舟、载将离恨，转南浦、背西曛。",
      "记取明年，蔷薇谢后，佳期应未误行云。",
      "凤城远，楚梅香嫩，先寄一枝春。",
      "青门外，祗凭芳草，寻访郎君。"
    ],
    "rhythmic": "绿头鸭・多丽",
    "tags": ["宋词三百首"]
  },
  {
    "author": "贺铸",
    "paragraphs": [
      "秋水斜阳演漾金。",
      "远山隐隐隔平林。",
      "几家村落几声砧。",
      "记得西楼凝醉眼，昔年风物似如今。",
      "只无人与共登临。"
    ],
    "rhythmic": "减字浣溪沙・浣溪沙"
  },
  {
    "author": "贺铸",
    "paragraphs": [
      "三扇屏山匝象床。",
      "背灯偷解素罗裳。",
      "粉肌和汗自生香。",
      "易失旧欢劳蝶梦，难禁新恨费鸾肠。",
      "今宵风月两相忘。"
    ],
    "rhythmic": "减字浣溪沙・浣溪沙"
  },
  {
    "author": "贺铸",
    "paragraphs": [
      "鼓动城头啼暮鸦。",
      "过云时送雨些些。",
      "嫩凉如水透窗纱。",
      "弄影西厢侵户月，分香东畔拂墙花。",
      "此时相望抵天涯。"
    ],
    "rhythmic": "减字浣溪沙・浣溪沙"
  },
  {
    "author": "贺铸",
    "paragraphs": [
      "烟柳春梢蘸晕黄。",
      "井阑风绰小桃香。",
      "觉时帘幕又斜阳。",
      "望处定无千里眼，断来能有几回肠。",
      "少年禁取恁凄凉。"
    ],
    "rhythmic": "减字浣溪沙・浣溪沙"
  },
  {
    "author": "贺铸",
    "paragraphs": [
      "梦想西池辇路边。",
      "玉鞍娇马小辎軿。",
      "春风十里斗婵娟。",
      "临水登山漂泊地，落花中酒寂寥天。",
      "个般情味已三年。"
    ],
    "rhythmic": "减字浣溪沙・浣溪沙"
  },
  {
    "author": "贺铸",
    "paragraphs": [
      "莲烛啼痕怨漏长。",
      "吟蛩随月到回廊。",
      "一屏烟景画潇湘。",
      "连夜断无行雨梦，隔年犹有著人香。",
      "此情须信是难忘。"
    ],
    "rhythmic": "减字浣溪沙・浣溪沙"
  },
  {
    "author": "贺铸",
    "paragraphs": [
      "闲把琵琶旧谱寻。",
      "四弦声怨却沈吟。",
      "燕飞人静画堂深。",
      "欹枕有时成雨梦，隔帘无处说春心。",
      "一从灯夜到如今。"
    ],
    "rhythmic": "减字浣溪沙・浣溪沙"
  },
  {
    "author": "贺铸",
    "paragraphs": [
      "鹦鹉无言理翠襟。",
      "杏花零落昼阴阴。",
      "画桥流水半篙深。",
      "芳径与谁寻斗草，绣床终日罢拈针。",
      "小笺香管写春心。"
    ],
    "rhythmic": "减字浣溪沙・浣溪沙"
  },
  {
    "author": "贺铸",
    "paragraphs": [
      "鹦鹉惊人促下帘。",
      "碧纱如雾隔香奁。",
      "雪儿窥镜晚蛾纤。",
      "乌鹊桥边河络角，鸳鸯楼外月西南。",
      "门前嘶马弄金衔。"
    ],
    "rhythmic": "减字浣溪沙・浣溪沙"
  },
  {
    "author": "贺铸",
    "paragraphs": [
      "宫锦袍熏水麝香。",
      "越纱裙染郁金黄。",
      "薄罗依约见明妆。",
      "绣陌不逢携手伴，绿窗谁是画眉郎。",
      "春风十里断人肠。"
    ],
    "rhythmic": "减字浣溪沙・浣溪沙"
  },
  {
    "author": "贺铸",
    "paragraphs": [
      "青翰舟中祓禊筵。",
      "粉娥窥影两神仙。",
      "酒阑飞去作非烟。",
      "重访旧游人不见，雨荷风蓼夕阳天。",
      "折花临水思茫然。"
    ],
    "rhythmic": "减字浣溪沙・浣溪沙"
  },
  {
    "author": "晁补之",
    "paragraphs": [
      "水晶宫绕千家，卞山倒影双溪里。",
      "白苹洲渚，诗成春晚，当年此地。",
      "行遍瑶台，弄英携手，月婵娟际。",
      "算多情小杜，风流未睹，空肠断、枝间子。",
      "一似君恩赐与，贺家湖、千峰凝翠。",
      "黄粱未熟，红旌已远，南柯旧事。",
      "常恐重来，夜阑相对，也疑非是。",
      "向松陵回首，平芜尽处，在青山外。"
    ],
    "rhythmic": "水龙吟"
  },
  {
    "author": "晁补之",
    "paragraphs": [
      "谓东坡、未老赋归来，天未遣公归。",
      "向西湖两处秋波一种，飞蔼澄辉。",
      "又拥竹西歌吹，僧老木兰非。",
      "一笑千秋事，浮世危机。",
      "应倚平山栏槛，是醉翁饮处，江雨霏霏。",
      "送孤鸿相接，今古眼中稀。",
      "念平生、相从江海，任飘蓬、不遣此心违。",
      "登临事，更何须惜，吹帽淋衣。"
    ],
    "rhythmic": "八声甘州",
    "tags": ["西湖"]
  },
  {
    "author": "晁补之",
    "paragraphs": [
      "谓东风、定是海冬来，海上最春先。",
      "乍微阳破腊，梅心已省，柳意都远。",
      "雪后南山耸翠，平野欲生烟。",
      "记得相逢日，如上林边。",
      "莫叹春光易老，算今年春老，还有明年。",
      "叹人生难得，常好是朱颜。",
      "有随轩、金钗十二，为醉娇、一曲踏珠筵。",
      "功名事，算何如此，花下尊前。"
    ],
    "rhythmic": "八声甘州"
  },
  {
    "author": "晁补之",
    "paragraphs": [
      "鸥起苹中，鱼惊荷底，画船天上来时。",
      "翠湾红渚，宛似武陵迷。",
      "更晚青山更好，孤云带、远雨丝垂。",
      "清歌里，金尊未掩，谁使动分携。",
      "竹林、高晋软，阿咸潇散，犹愧风期。",
      "便弃官终隐，钓叟苔矶。",
      "纵是鸣鸿云外，应念我、垂翼低飞。",
      "新词好，他年认取，天际片帆归。"
    ],
    "rhythmic": "满庭芳"
  },
  {
    "author": "晁补之",
    "paragraphs": [
      "千里相思，况无百里，何妨暮往朝还。",
      "又正是、梅初淡伫，禽未绵蛮。",
      "陌上相逢缓辔，风细细、云日斑斑。",
      "新晴好，得意未妨，行尽青山。",
      "应携后房小妓，来为我，盈盈对舞花间。",
      "便拼了、松醪翠满，蜜炬红残。",
      "谁信轻鞍射虎，清世里、曾有人闲。",
      "都休说，帘外夜久春寒。"
    ],
    "rhythmic": "凤凰台上忆吹箫"
  },
  {
    "author": "晁补之",
    "paragraphs": [
      "才短宫慵，命奇人弃，年年故里来远。",
      "记往岁、莲塘送我，远赴荆蛮。",
      "莫道风情似旧，青镜里、绿鬓新斑。",
      "佳人怪，把盏为我，微敛眉山。",
      "从来嗣宗高韵，独见赏，青云忧绝尘间。",
      "谩回首、平生醉语，一梦惊残。",
      "莫笑移花种柳，应备办、投老同闲。",
      "纵枯槁，松桧奈得霜寒。"
    ],
    "rhythmic": "凤凰台上忆吹箫"
  },
  {
    "author": "晁补之",
    "paragraphs": [
      "买陂塘、旋栽杨柳，依稀淮岸江浦。",
      "东皋嘉雨新痕涨，沙觜鸥来鹭聚。",
      "堪爱处。",
      "最好是、一川夜月光流渚。",
      "无人独舞。",
      "任翠幄张天，柔茵藉地，酒尽未能去。",
      "青绫被，莫忆金闺故步。",
      "儒冠曾把身误。",
      "弓刀千骑成何事，荒了邵平瓜圃。",
      "君试覰。",
      "满青镜、星星鬓影今如许。",
      "功名浪语。",
      "便似得班超，封侯万里，归计恐迟春。"
    ],
    "rhythmic": "摸鱼儿"
  },
  {
    "author": "晁补之",
    "paragraphs": [
      "松菊堂深，芰荷池小，长夏清暑。",
      "燕引雏还，鸠呼妇往，人静郊原趣。",
      "麦天已过，薄衣轻扇，试起绕园徐步。",
      "听衡宇、欣欣童稚，共说夜来初雨。",
      "苍菅径里，紫葳枝上，数点幽花垂露。",
      "东里催锄，西邻助晌，相戒清晨去。",
      "斜川归兴，け然满目，回首帝乡何处。",
      "只愁恐、轻鞭犯夜，灞陵旧路。"
    ],
    "rhythmic": "永遇乐"
  },
  {
    "author": "晁补之",
    "paragraphs": [
      "归去。",
      "奈故人、尚作青眼相期，未许明时归去。",
      "放怀处。",
      "买得东皋数亩，静爱园林趣。",
      "任过客、剥啄相呼昼扃户。",
      "堪笑儿童事业，华颠向谁语。",
      "草塘人悄，圆荷过微雨。",
      "都付邯郸，一枕清风，好梦初觉，砌下槐影方停午。"
    ],
    "rhythmic": "过涧歇"
  },
  {
    "author": "晁补之",
    "paragraphs": [
      "南园佳枝偏宜暑。",
      "两两三三修篁，新篁新出初齐，猗猗过檐侵户。",
      "听乱飐芰荷风，细洒梧桐雨。",
      "午馀帘影参差，远林蝉声，幽梦残处。",
      "凝伫。",
      "既往尽成空，暂遇何曾住。",
      "算人间事、岂足追思，依依梦中情绪。",
      "观数点茗浮花，一缕香萦炷。",
      "怪来人道陶潜，作得羲皇侣。"
    ],
    "rhythmic": "黄莺儿"
  },
  {
    "author": "晁补之",
    "paragraphs": [
      "红日葵开，映墙遮牖，小斋端午。",
      "杯展荷金，簪抽笋玉，幽事还数。",
      "绿窗纤手，朱奁轻缕。",
      "争斗彩丝艾虎。",
      "想沈江怨魄归来，空惆怅、对菰黍。",
      "朱颜老去，清风好在，未减佳辰欢聚。",
      "趣蜡酒深斟，菖葅细糁，围坐从儿女。",
      "还同子美，江村长夏，闲对燕飞鸥舞。",
      "算何须、楚王雄风，方消畏暑。"
    ],
    "rhythmic": "消息・永遇乐"
  },
  {
    "author": "晁补之",
    "paragraphs": [
      "田野闲来惯。",
      "睡起初惊晓燕。",
      "樵青走挂小帘钩，南园昨夜，细雨红芳遍。",
      "平芜一带烟光浅。",
      "过尽南归雁。",
      "俱远。",
      "凭阑送目空肠断。",
      "好景难常占。",
      "过眼韶华如箭。",
      "莫教鶗鴂送韶华，多情杨柳，为把长条绊。",
      "清尊满酌谁为伴。",
      "花下提壶劝。",
      "何妨醉卧花底，愁容不上春风面。"
    ],
    "rhythmic": "梁州令叠韵・梁州令"
  },
  {
    "author": "晁补之",
    "paragraphs": [
      "萱草戎葵，松菊堂深犹畏暑，晚云催雨霭帘栊。",
      "满楼风。",
      "池莲翻倒小莲红。",
      "看扫鉴、天清似水，一轮明月却当空。",
      "画栏中。"
    ],
    "rhythmic": "酒泉子"
  },
  {
    "author": "晁补之",
    "paragraphs": [
      "春又去，似别佳人幽恨积。",
      "闲庭院，翠阴满，添昼寂。",
      "一枝梅最好，至今忆。",
      "正梦断，炉烟袅，参差疏帘隔。",
      "为何事、年年春恨，问花应会得。"
    ],
    "rhythmic": "归田乐"
  },
  {
    "author": "晁补之",
    "paragraphs": [
      "东城南陌路歧斜。",
      "芳草遍藏遮。",
      "黄鹂自是来晚，莫恨海棠花。",
      "惊雪絮，满天涯。",
      "送春赊。",
      "问春莫是，忆著东君，自去还家。"
    ],
    "rhythmic": "诉衷情"
  },
  {
    "author": "晁补之",
    "paragraphs": [
      "春辞我向何处。",
      "怪草草、夜来风雨。",
      "一簪华发，少欢饶恨，无计殢春且住。",
      "春回常恨寻无路。",
      "试向我、小园徐步。",
      "一阑红药，倚风含露。",
      "春自未曾归去。"
    ],
    "rhythmic": "金凤钩"
  },
  {
    "author": "晁补之",
    "paragraphs": [
      "雪消闲步花畔。",
      "试屈指、早春将半。",
      "樱桃枝上最先到，却恨小梅芳浅。",
      "忽惊拂水双来燕。",
      "暗自忆、故人犹远。",
      "一分风雨占春愁，一来又对花肠断。"
    ],
    "rhythmic": "金凤钩"
  },
  {
    "author": "晁补之",
    "paragraphs": [
      "永日向人妍，百合忘忧草。",
      "午枕梦初回，远柳蝉声杳。",
      "藓井出冰泉，洗瀹烦襟了。",
      "却挂小帘钩，一缕炉烟袅。"
    ],
    "rhythmic": "生查子"
  },
  {
    "author": "晁补之",
    "paragraphs": [
      "前岁栽桃，今岁成蹊。",
      "更黄鹂、久住相知。",
      "微行清露，细履斜晖。",
      "对林中侣，闲中我，醉中谁。",
      "何妨到老，常闲常醉，任功名、生事俱非。",
      "衰颜难强，拙语多迟。",
      "但酒同行，月同坐，影同嬉。"
    ],
    "rhythmic": "行香子"
  },
  {
    "author": "晁补之",
    "paragraphs": [
      "小园过午，便觉凉生翠柏。",
      "戎葵闲出墙红，萱草静依径绿。",
      "还是去年，浮瓜沈李，追凉故绕池边竹。",
      "小筵促。",
      "忽忆杨梅正熟。",
      "下山南畔，画舸笙歌逐。",
      "愁凝目。",
      "使君彩笔，佳人锦字，断弦怎续。",
      "尽日栏干曲。"
    ],
    "rhythmic": "诉衷情"
  },
  {
    "author": "晁补之",
    "paragraphs": [
      "小楼新创堪临远。",
      "一带寒山都入眼。",
      "人间应未觉春归，楼上已先变柳眼。",
      "风威自与微阳战。",
      "雪意不遮残腊换。",
      "少须文栋燕双回，来看东城花一片。"
    ],
    "rhythmic": "木兰花・玉楼春"
  },
  {
    "author": "晁补之",
    "paragraphs": [
      "归鸟翩翩，楼上黄昏。",
      "黯天气、残照馀痕。",
      "曲阑干里，有个愁人。",
      "向不言中，千载事，一年春。",
      "春来似客，春归如云。",
      "付楼前、行路双轮。",
      "倾江变酒，举斛为尊。",
      "断浮生外，愁千丈，不关身。"
    ],
    "rhythmic": "行香子"
  },
  {
    "author": "晁补之",
    "paragraphs": [
      "小楼独上暮锺时。",
      "红霞楼外飞。",
      "烟中远鸟一双归。",
      "城门灯火微。",
      "横短吹，傍危梯。",
      "冰轮涌海迟。",
      "天涯幽恨有谁知。",
      "凉风时动衣。"
    ],
    "rhythmic": "阮郎归"
  },
  {
    "author": "晁补之",
    "paragraphs": [
      "梅梢琼绽，东君次第开桃李。",
      "痛年年、好风景，无事对花垂泪。",
      "园里。",
      "旧赏处、幽葩柔条，一一动芳意。",
      "恨心事。",
      "春来间阻，忆年时、把罗袂。",
      "雅戏。",
      "樱桃红颗，为插边明丽。",
      "又渐是。",
      "樱桃尝新，忍把旧游重记。",
      "何意。",
      "便云收雨歇，瓶沈簪折两无计。",
      "谩追悔。",
      "凭谁向说，只厌厌地。"
    ],
    "rhythmic": "引驾行"
  },
  {
    "author": "晁补之",
    "paragraphs": [
      "渐老闲情减。",
      "春山事、撩心眼。",
      "似血桃花，似雪梨花相间。",
      "望极雅川，阳焰迷归雁。",
      "征鞍方长坂。",
      "正魂乱。",
      "旧事如云散。",
      "良游盛年俱换。",
      "罢说功名，但觉青山归晚。",
      "记插宫花，扶醉蓬莱殿。",
      "如今霜尘满。"
    ],
    "rhythmic": "碧牡丹"
  },
  {
    "author": "晁补之",
    "paragraphs": [
      "双鸳池沼水融融。",
      "桂堂东。",
      "又春风。",
      "今日看花，花胜去年红。",
      "把酒问花花不语，携手处，遍芳丛。",
      "留春且住莫匆匆。",
      "秉金笼。",
      "夜寒浓。",
      "沈醉插花，走马月明中。",
      "待得醒时君不见，不随水，即随风。"
    ],
    "rhythmic": "江神子・江城子"
  },
  {
    "author": "晁补之",
    "paragraphs": [
      "风雨过中秋，愁对画帘银烛。",
      "那更气迟节晚，负重阳金菊。",
      "月期花信尚参差。",
      "功名更难卜。",
      "何事四时俱好，□一杯一曲。"
    ],
    "rhythmic": "好事近"
  },
  {
    "author": "晁补之",
    "paragraphs": [
      "花恨月恼。",
      "更夏有凉风，冬轩雪皎。",
      "闲事不关心，算四时皆好。",
      "从来又说，春台登览，人意多同，常是惜、春过了。",
      "须痛饮，莫放欢情草草。",
      "年少。",
      "尚忆瑶阶，得隽寻芳，骖驔东城，适见垂鞭，酕醄南陌，又逢低帽。",
      "莺花荡眼，功名满意，无限嬉游，荣华事、如梦杳。",
      "伤富贵浮云，曾萦怀抱。",
      "为春醉倒。",
      "愿花更好。",
      "春休老。",
      "开口笑。",
      "占醉乡、莫教人到。"
    ],
    "rhythmic": "洞仙歌"
  },
  {
    "author": "晁补之",
    "paragraphs": [
      "当时我醉，美人颜色，如花堪悦。",
      "今日美人去，恨天涯离别。",
      "青楼朱箔，婵娟蟾桂，三五初圆，伤二八、还又缺。",
      "空伫立，一望一见心绝。",
      "心绝。",
      "顿成凄凉，千里音尘，一梦欢娱，推枕惊巫山远，洒泪对湘江阔。",
      "美人不见，愁人看花，心乱含愁，奏绿绮、弦清切。",
      "何处有知音，此恨难说。",
      "怨歌未阕。",
      "恐暮雨收、行云歇。",
      "窗梅发。",
      "乍似睹、芳容冰洁。"
    ],
    "rhythmic": "洞仙歌"
  },
  {
    "author": "晁补之",
    "paragraphs": [
      "问春何苦匆匆，带风伴雨如驰骤。",
      "幽葩细萼，小园低槛，壅培未就。",
      "吹尽繁红，占春长久，不如垂柳。",
      "算春常不老，人愁春老，愁只是、人间有。",
      "春恨十常八九。",
      "忍轻辜、芳醪经口。",
      "那知自是，桃花结子，不因春瘦。",
      "世上功名，老来风味，春归时候。",
      "纵樽前痛饮，狂歌似旧，情难依旧。"
    ],
    "rhythmic": "水龙吟",
    "tags": ["宋词三百首"]
  },
  {
    "author": "晁补之",
    "paragraphs": [
      "裙芳老尽，海棠花时候。",
      "雨过寒轻好清昼。",
      "最妖饶一段，全是初开，云鬟小，涂粉施朱未就。",
      "全开还自好，骀荡春馀，百样宫罗斗繁绣。",
      "纵无语也，心应恨我来迟，恰柳絮、将春归后。",
      "醉犹倚柔柯，怯黄昏，这一点愁，须共花同瘦。"
    ],
    "rhythmic": "洞仙歌"
  },
  {
    "author": "晁补之",
    "paragraphs": [
      "年年青眼。",
      "为江梅肠断。",
      "一句新诗思无限。",
      "向碧琼枝上，白玉葩中、春犹浅。",
      "一点龙香清远。",
      "谁抛倾国艳。",
      "昨夜前村，都恐东皇未曾见。",
      "正倚墙红杏，芳意浓时，惊千片。",
      "何许飘零仙馆。",
      "待冰雪丛中看奇姿，乍一笑能回，上林冬暖。"
    ],
    "rhythmic": "洞仙歌"
  },
  {
    "author": "晁补之",
    "paragraphs": [
      "雪里清香，月下疏枝。",
      "更无花、比并琼姿。",
      "一年一见，千绕千回。",
      "向未开时，愁花放，恐花飞。",
      "芳樽移就，幽葩折取，似玉人，携手同归。",
      "杨州应记，东阁逢时。",
      "恨刘郎误，题诗句，怨桃溪。"
    ],
    "rhythmic": "行香子"
  },
  {
    "author": "晁补之",
    "paragraphs": [
      "开时似雪。",
      "谢时似雪。",
      "花中奇绝。",
      "香非在蕊，香非在萼，骨中香彻。",
      "占溪风，留溪月。",
      "堪羞损、山桃如血。",
      "直饶更、疏疏淡淡，终有一般情别。"
    ],
    "rhythmic": "盐角儿"
  },
  {
    "author": "晁补之",
    "paragraphs": [
      "黄花过也。",
      "月酒何曾把。",
      "寒蝶多情爱潇洒。",
      "晴日双双飞下。",
      "沈吟独倚朱阑。",
      "采芳贻向□边。",
      "枕上醉排金靥，幽香付与谁怜。"
    ],
    "rhythmic": "清平乐"
  },
  {
    "author": "晁补之",
    "paragraphs": [
      "去年初见早梅芳。",
      "一春忙。",
      "短红墙。",
      "马上不禁、花恼只颠狂。",
      "苏晋长斋犹好事，时唤我，举离觞。",
      "今年春事更茫茫。",
      "浅宫妆。",
      "断人肠。",
      "一点多情、天赐骨中香。",
      "赖有飞凫贤令尹，同我过，小横塘。"
    ],
    "rhythmic": "江神子・江城子"
  },
  {
    "author": "晁补之",
    "paragraphs": [
      "人间花老，天涯春去，扬州别是风光。",
      "红药万株，佳名千种，天然浩态狂香。",
      "尊贵御衣黄。",
      "未便教西洛，独占花王。",
      "困倚东风，汉宫谁敢斗新妆。",
      "年年高会维阳。",
      "看家夸绝艳，人诧奇芳。",
      "结蕊当屏，联葩就幄，红遮绿绕华堂。",
      "花面映交相。",
      "更秉菅观洧，幽意难忘。",
      "罢酒风亭，梦魂惊恐在仙乡。"
    ],
    "rhythmic": "望海潮"
  },
  {
    "author": "晁补之",
    "paragraphs": [
      "百紫千红，占春多少，共推绝世花王。",
      "西都万家俱好，不为姚黄。",
      "谩肠断巫阳。",
      "对沈香、亭北新妆。",
      "记清平调，词成进了，一梦仙乡。",
      "天葩秀出无双。",
      "倚朝晖，半如酣酒成狂。",
      "无言自有，檀心一点偷芳。",
      "念往事情伤。",
      "又新艳、曾说滁阳。",
      "纵归来晚，君王殿后，别是风光。"
    ],
    "rhythmic": "夜合花"
  },
  {
    "author": "晁补之",
    "paragraphs": [
      "百紫千红翠。",
      "唯有琼花特异。",
      "便是当年，唐昌观中玉蕊。",
      "尚记得、月里仙人来赏，明日喧传都市。",
      "甚时又，分与扬州本，一朵冰姿难比。",
      "曾向无双亭边，半酣独倚。",
      "似梦觉，晓出瑶台十里。",
      "犹忆飞琼标致。"
    ],
    "rhythmic": "下水船"
  },
  {
    "author": "晁补之",
    "paragraphs": [
      "雨过园亭绿暗时。",
      "樱桃红颗压枝低。",
      "绿兼红好眼中迷。",
      "荔子天教生处远，风流一种阿谁知。",
      "最红深处有黄鹂。"
    ],
    "rhythmic": "浣溪沙"
  },
  {
    "author": "晁补之",
    "paragraphs": [
      "心忆春归，似佳人未来，香径无迹。",
      "雪里江梅，因甚早知消息。",
      "百卉芳心正寂。",
      "夜不寐、幽姿脉脉。",
      "图清晓、先作宫妆，似防人见偷得。",
      "真香媚情动魄。",
      "算当时寿阳，无此标格。",
      "应寄扬州，何郎旧曾相识。",
      "花似何郎鬓白。",
      "恐花笑、逢花羞摘。",
      "那堪羌管惊心。",
      "也随繁杏抛掷。"
    ],
    "rhythmic": "万年欢"
  },
  {
    "author": "晁补之",
    "paragraphs": [
      "常岁海棠时，偷闲须到。",
      "多病寻芳懒春老。",
      "偶来恰值，半谢妖绕犹好。",
      "便呼诗酒伴，同倾倒。",
      "繁枝高荫，疏枝低绕。",
      "花底杯盘花影照。",
      "多情一片，恨我归来不早。",
      "断肠铺碎锦，门前道。"
    ],
    "rhythmic": "感皇恩"
  },
  {
    "author": "晁补之",
    "paragraphs": [
      "今春闰好。",
      "怪重阳菊早。",
      "满槛煌煌看霜晓。",
      "唤金钱翠雨，不称标容，潇洒意、陶潜诗中能道。",
      "不应夸绝艳，曾妒春华，因甚东君意不到。",
      "又似锁，三千汉女，偏教明妃、怨西风边草。",
      "也何必、牛山苦沾衣，算只好龙山，醉狂吹帽。"
    ],
    "rhythmic": "洞仙歌"
  },
  {
    "author": "晁补之",
    "paragraphs": [
      "众芳残。",
      "海棠正轻盈，绿鬓朱颜。",
      "碎锦繁绣，更柔柯映碧，纤搊匀殷。",
      "谁与将红间白，采熏笼、仙衣覆斑斓。",
      "如有意、浓妆淡抹，斜倚阑干。",
      "夭饶向晚春后，惯困欹晴景，愁怕朝寒。",
      "纵有狂雨，便离披损，不奈幽闲。",
      "素李来禽总俗，谩遮映、终羞格疏顽。",
      "谁采顾，斜风教舞，月下庭间。"
    ],
    "rhythmic": "喜朝天・踏莎行"
  },
  {
    "author": "晁补之",
    "paragraphs": [
      "青帝晓来风，偏傍梅梢紧。",
      "未放玉肌开，已觉龙香喷。",
      "此意比佳人，争奈非朱粉。",
      "惟有许飞琼，风味依稀近。"
    ],
    "rhythmic": "生查子"
  },
  {
    "author": "晁补之",
    "paragraphs": [
      "庐山瑶草四时春。",
      "烟锁上宫门。",
      "记得南游，偶寻飞涧，一洗庾公尘。",
      "香炉高咏君家事，文采近前人。",
      "它日骑鲸，尚怜迷路，与问众仙真。"
    ],
    "rhythmic": "少年游",
    "tags": ["庐山"]
  },
  {
    "author": "晁补之",
    "paragraphs": [
      "如今田野谩抛春。",
      "红雨掩衡门。",
      "懒读诗书，欠伸扶杖，几案任生尘。",
      "纵教便向东山老，谁知是个中人。",
      "莫怪年来，倦寻城市，嫌我性情真。"
    ],
    "rhythmic": "少年游"
  },
  {
    "author": "晁补之",
    "paragraphs": [
      "华鬓春风，长歌罢、伤今感昨。",
      "春正好、瑶墀已叹，侍臣冥寞。",
      "牙帐尘昏馀剑戟，翠帷月冷虚弦索。",
      "记往岁、龙坂误曾登，今飘泊。",
      "贤人命，从来薄。",
      "流水意，知谁托。",
      "绕南枝身似，未眠飞鹊。",
      "射虎山边寻旧迹，骑鲸海上追前约。",
      "便江湖、与世永相忘，还堪乐。"
    ],
    "rhythmic": "满江红"
  },
  {
    "author": "晁补之",
    "paragraphs": [
      "丹府黄香堪笑。",
      "章台坠鞭年少。",
      "细雨春风花落处，醉里中人传诏。",
      "却上五湖船，悲歌楚狂同调。",
      "青草荆江波渺。",
      "香炉紫霄簪小。",
      "人去江山长依旧，幼妇空传辞妙。",
      "洒泪作招魂，枫林子规啼晓。"
    ],
    "rhythmic": "离亭宴"
  },
  {
    "author": "晁补之",
    "paragraphs": [
      "江头苑外。",
      "常记同朝退。",
      "飞骑轧，鸣珂碎。",
      "齐呕云绕扇，赵舞风回带。",
      "严鼓断，杯盘藉草犹相对。",
      "洒涕谁能会。",
      "醉卧藤阴盖。",
      "人已去，词空在。",
      "兔园高宴悄，虎观英游改。",
      "重感慨，惊涛自卷珠沈海。"
    ],
    "rhythmic": "千秋岁"
  },
  {
    "author": "晁补之",
    "paragraphs": [
      "黯黯青山红日暮。",
      "浩浩大江东注。",
      "馀霞散绮，向烟波路。",
      "使人愁，长安远，在何处。",
      "几点渔灯小，迷近坞。",
      "一片客帆低，傍前浦。",
      "暗想平生，自悔儒冠误。",
      "觉阮途穷，归心阻。",
      "断魂素月，一千里、伤平楚。",
      "怪竹枝歌，声声怨，为谁苦。",
      "猿鸟一时啼，惊岛屿。",
      "烛暗不成眠，听津鼓。"
    ],
    "rhythmic": "迷神引"
  },
  {
    "author": "晁补之",
    "paragraphs": [
      "莫话南征，船头转、三千馀里。",
      "未叹此、浮生飘荡，但伤佳会。",
      "满眼青山芳草外，半篙碧水斜阳里。",
      "问此中、何处芰荷深，渔人指。",
      "清时事，羁游意。",
      "尽付与，狂歌醉。",
      "有多才南阮，自为知己。",
      "不似朱公江海去，未成陶令田园计。",
      "便楚乡、风景胜吾乡，何人对。"
    ],
    "rhythmic": "满江红"
  },
  {
    "author": "晁补之",
    "paragraphs": [
      "暮草蛩吟噎。",
      "暗柳萤飞灭。",
      "空庭雨过，西风紧，飘黄叶。",
      "卷书帷寂静，对此伤离别。",
      "重感叹、中秋数日又圆月。",
      "沙觜樯杆上，淮水阔。",
      "有飞凫客，词珠玉，气冰雪。",
      "且莫教皓月，照影惊华发。",
      "问几时、清尊夜景共佳节。"
    ],
    "rhythmic": "古阳关・阳关引"
  },
  {
    "author": "晁补之",
    "paragraphs": [
      "暗忆少年豪气，烂南国、蓬岛风光。",
      "醉倚吴王宫殿，不解悲凉。",
      "舞犹慵、小腰似柳，歌尚怯、娇语如簧。",
      "好林塘。",
      "玳筵留住，彩舫携将。",
      "清狂。",
      "扬州一梦，中山千日，名利都忘。",
      "细数从前，眼中欢事尽成伤。",
      "去船迷，乱花流水，遗佩悄、寒草空江。",
      "黯愁肠。",
      "暮云吟断，青鬓成霜。"
    ],
    "rhythmic": "玉蝴蝶"
  },
  {
    "author": "晁补之",
    "paragraphs": [
      "柳老荷花尽。",
      "夜来霜落平湖净。",
      "征雁横天鸥舞乱，鱼游清镜。",
      "又还是、当年我向江南兴。",
      "移画船、深渚蒹葭映。",
      "对半篙碧水，满眼青山魂凝。",
      "一番伤华鬓。",
      "放歌狂饮犹堪逞。",
      "水驿孤帆明夜事，此欢重省。",
      "梦回处、诗塘春草愁难整。",
      "官情与、归期终朝竞。",
      "记它年相访，认取斜川三迳。"
    ],
    "rhythmic": "安公子"
  },
  {
    "author": "晁补之",
    "paragraphs": [
      "山水光中清无暑。",
      "是我消魂别处。",
      "只有多情雨。",
      "会人深意留人住。",
      "不见梅花来已暮。",
      "未见荷花又去。",
      "图画他年覰。",
      "断肠千古苕溪路。"
    ],
    "rhythmic": "惜分飞"
  },
  {
    "author": "晁补之",
    "paragraphs": [
      "消暑楼前双溪市。",
      "尽住水晶宫里。",
      "人共荷花丽。",
      "更无一点尘埃气。",
      "不会史君匆匆至。",
      "又作匆匆去计。",
      "谁解连红袂。",
      "大家都把兰舟系。"
    ],
    "rhythmic": "惜分飞"
  },
  {
    "author": "晁补之",
    "paragraphs": [
      "忆向吴兴假守。",
      "双溪四垂高柳。",
      "仪凤桥边兰舟过，映水雕甍华牖。",
      "烛下小红妆，争看史君归后。",
      "携手松亭难又。",
      "题诗水轩依旧。",
      "多少绿荷相倚恨，背立西风回首。",
      "怅望采莲人，烟波万重吴岫。"
    ],
    "rhythmic": "离亭宴"
  },
  {
    "author": "晁补之",
    "paragraphs": [
      "欲买庐山，山前三亩，小桥横过松间。",
      "变名吴市，谁认旧容颜。",
      "最好栖贤峡外，应自此、都隔尘寰。",
      "人稀到，壶中化国，光景更堪闲。",
      "无心，求至道，柴门闭了，饱睡甘飡。",
      "幸儿成孙长，为扫家山。",
      "若问它年归去，蓦地也、双桨来还。",
      "愁难舍，清风万壑，高处正跻攀。"
    ],
    "rhythmic": "满庭芳",
    "tags": ["庐山"]
  },
  {
    "author": "晁补之",
    "paragraphs": [
      "闲说秋来，乘槎心懒，梦回三岛波间。",
      "便思黄帽，同我老山颜。",
      "上界仙人官府，何似我、萧散尘寰。",
      "云无止，流泉自急，此意本来闲。",
      "寂寥，松桂圃，陪君好语，亦可望飡。",
      "况琼枝玉蕊，秀满春山。",
      "若问幽栖何意，莫道是、飞鸟知还。",
      "无言处，孙登半岭，高韵更难攀。"
    ],
    "rhythmic": "满庭芳"
  },
  {
    "author": "晁补之",
    "paragraphs": [
      "归去来兮，名山何处，梦中庐阜嵯峨。",
      "二林深处，幽士往来多。",
      "自画远公莲社，教儿诵、李白长歌。",
      "如重到，丹崖翠户，琼草秀金坡。",
      "生绡，双幅上，诸贤中屦，文彩天梭。",
      "社中客，禅心古井无波。",
      "我似渊明逃社，怡颜盼、百尺庭柯。",
      "牛闲放，溪童任懒，吾已废鞭蓑。"
    ],
    "rhythmic": "满庭芳"
  },
  {
    "author": "晁补之",
    "paragraphs": [
      "庐山小隐。",
      "渐年来疏懒，浸浓归兴。",
      "彩桥飞过，深溪地底，奔雷馀韵。",
      "香炉照日，望处与、青霄近。",
      "想群仙，呼我应远，怪来须丝垂镜。",
      "海上云车回轫。",
      "少姑传、金母信。",
      "森翠裾琼佩，落日初霞，纷纭相映。",
      "谁见壶中景。",
      "花洞里、杳然渔艇。",
      "别是个、潇洒乾坤，世情尘土休问。"
    ],
    "rhythmic": "尾犯",
    "tags": ["庐山"]
  },
  {
    "author": "晁补之",
    "paragraphs": [
      "去年时。",
      "正愁绝，过却红杏飞。",
      "沈吟杏子青时。",
      "追悔负好花枝。",
      "今年又春到，傍小阑、日日数花期。",
      "花有信，人却无凭，故教芳意迟迟。",
      "及至待得融怡。",
      "未攀条拈蕊，已叹春归。",
      "怎得春如天不老，更教花与月相随。",
      "都将命、拼与酬花，似岘山、落日客犹迷。",
      "尽归路，拍手拦街，笑人沈醉如泥。"
    ],
    "rhythmic": "尉迟杯"
  },
  {
    "author": "晁补之",
    "paragraphs": [
      "喜秋晴。",
      "淡云萦缕，天高群雁南征。",
      "正露冷初减兰红，风紧潜雕柳翠，愁人漏长梦惊。",
      "重阳景物凄清。",
      "渐老何时无事，当歌好在多情。",
      "暗自想、朱颜并游同醉，官名缰锁，世路蓬萍。",
      "难相见，赖有黄花满把，从教渌酒深倾。",
      "醉休醒。",
      "醒来旧愁旋生。"
    ],
    "rhythmic": "八六子"
  },
  {
    "author": "晁补之",
    "paragraphs": [
      "尽说彭门新半刾，昆吾剸玉如泥。",
      "功名馀事不须为。",
      "才情诗里见，风味酒边知。",
      "好在阿咸同老也，青云往岁心期。",
      "千锺百首兴来时。",
      "伯伦从妇劝，元亮信儿痴。"
    ],
    "rhythmic": "临江仙"
  },
  {
    "author": "晁补之",
    "paragraphs": [
      "十岁儿曹同砚席，华裾织翠如葱。",
      "一生心事醉吟中。",
      "相逢俱白首，无语对西风。",
      "莫道尊前情调减，衰颜得酒能红。",
      "可怜此会意无穷。",
      "夜阑人总睡，独绕菊花丛。"
    ],
    "rhythmic": "临江仙"
  },
  {
    "author": "晁补之",
    "paragraphs": [
      "谯园幽古，烟锁前朝桧。",
      "摇落枣红时，满园空、几株苍翠。",
      "史君才誉，金殿握兰人。",
      "将风调，改荒凉，便是嬉游地。",
      "刘郎莫问，去后桃花事。",
      "司马更堪怜，掩金觞、琵琶催泪。",
      "愁来不醉。",
      "不醉奈愁何，汝南周，东阳沈，劝我如何醉。"
    ],
    "rhythmic": "蓦山溪"
  },
  {
    "author": "晁补之",
    "paragraphs": [
      "金樽玉酒，佳味名仙桧。",
      "恐是九龙泉，堪一饮、霜毛却翠。",
      "何须说此，只但饮陶陶，灯光底，百花春，自是仙家地。",
      "星郎早贵，惯见风流事。",
      "留我不须归，倒尊空、烛堆红泪。",
      "飞凫令尹，才调更翩翩，休吊古，枉伤神，有兴来同醉。"
    ],
    "rhythmic": "蓦山溪"
  },
  {
    "author": "晁补之",
    "paragraphs": [
      "兰台仙史，好在多情否。",
      "不寄一行书，过西风、飞鸿去后。",
      "功名心事，千载与君同，只狂饮，只狂吟，绿鬓殊非旧。",
      "山歌村馆，愁醉浔阳叟。",
      "且借两州春，看一曲、樽前舞袖。",
      "古来毕竟，何处是功名，不同饮，不同吟，也劝时开口。"
    ],
    "rhythmic": "蓦山溪"
  },
  {
    "author": "晁补之",
    "paragraphs": [
      "扬州全盛，往事今何处。",
      "帆锦两明珠，罥蔷薇、月中嬉语。",
      "朱衣白面，公子似神仙，登云屿。",
      "临烟渚。",
      "狂醉成怀古。",
      "兰舟归后，谁与春为主。",
      "吟笑我重来，倚琼花、东风日暮。",
      "吴霜点鬓，流落共天涯，竹西路。",
      "高阳侣。",
      "魂梦应相遇。"
    ],
    "rhythmic": "蓦山溪"
  },
  {
    "author": "晁补之",
    "paragraphs": [
      "牵人意。",
      "高堂照碧临烟水。",
      "清秋至。",
      "东山时伴，谢公携妓。",
      "黄菊虽残堪泛蚁。",
      "乍寒犹有重阳味。",
      "应相记。",
      "坐中少个，孟嘉狂醉。"
    ],
    "rhythmic": "忆秦娥"
  },
  {
    "author": "晁补之",
    "paragraphs": [
      "丝管闹南湖，湖上醉游时晚。",
      "独看小桥官柳，泪无言偷满。",
      "坐中谁唱解愁辞，红妆劝金盏。",
      "物是奈人非是，负东风心眼。"
    ],
    "rhythmic": "好事近"
  },
  {
    "author": "晁补之",
    "paragraphs": [
      "西城北渚旧追随。",
      "荒台今是非。",
      "白苹无主绿蒲迷。",
      "停舟忆旧时。",
      "双鸭戏，乱鸥飞。",
      "人家烟雨西。",
      "不成携手折芳菲。",
      "兰绕惆怅归。"
    ],
    "rhythmic": "阮郎归"
  },
  {
    "author": "晁补之",
    "paragraphs": [
      "一濠秋水净涟漪。",
      "红妆照水嬉。",
      "攀条寻藕怯船移。",
      "浮萍湿绣衣。",
      "临好景，惜轻归。",
      "夕阳州渚迷。",
      "城门灯火簇轮蹄。",
      "沙鸥飞去时。"
    ],
    "rhythmic": "阮郎归"
  },
  {
    "author": "晁补之",
    "paragraphs": [
      "儿童嬉戏杏花堤。",
      "春归不解悲。",
      "重来草露湿人衣。",
      "无花空绕枝。",
      "曾学道，久望机。",
      "一尊甘若饴。",
      "平生鱼鸟与同归。",
      "临风心自知。"
    ],
    "rhythmic": "阮郎归"
  },
  {
    "author": "晁补之",
    "paragraphs": [
      "往岁真源谪去。",
      "红泪扬州留住。",
      "饮罢一帆东，去入楚江寒雨。",
      "无绪。",
      "无绪。",
      "今夜秦淮泊处。"
    ],
    "rhythmic": "宴桃源・如梦令"
  },
  {
    "author": "晁补之",
    "paragraphs": [
      "王孙眉宇凤凰雏。",
      "天与世情疏。",
      "扬州坐上琼花底，佩锦囊、曾忆奚奴。",
      "金盏醉挥，满身花影，红袖竞来扶。",
      "十年一梦访林居。",
      "离缺重踯躇。",
      "应怜肺病临邛客，寄洞庭、春色双壶。",
      "天气未佳，梅花正好，曾醉燕堂无。"
    ],
    "rhythmic": "一丛花",
    "tags": ["洞庭湖"]
  },
  {
    "author": "晁补之",
    "paragraphs": [
      "碧山无意解银鱼。",
      "花底且携壶。",
      "华颠又喜熊罴且，笑骐骥，老反为驹。",
      "文史渐抛，功名更懒，随处见真如。",
      "高情敢并汉庭疏。",
      "长揖去田庐。",
      "囊无上赐金堪散，也未妨、山猎溪渔。",
      "廉颇纵强，莫随年少，白马向黄榆。"
    ],
    "rhythmic": "一丛花"
  },
  {
    "author": "晁补之",
    "paragraphs": [
      "飞凫仙令气如虹。",
      "脱屐向尘笼。",
      "凌烟画像云台议，似眼前、百草春风。",
      "盏里圣贤，壶中天地，高兴更谁同。",
      "应怀得隽大明宫。",
      "无事老冯公。",
      "玉山且向花间倒，任从笑、老入花丛。",
      "三径步馀，一枝眠稳，心事付千锺。"
    ],
    "rhythmic": "一丛花"
  },
  {
    "author": "晁补之",
    "paragraphs": [
      "曾唱牡丹留客饮，明年何处相逢。",
      "忽惊鹊起落梧桐。",
      "绿荷多少恨，回首背西风。",
      "莫叹今宵身是客，一尊未晓犹同。",
      "此身应似去来鸿。",
      "江湖春水阔，归梦故园中。"
    ],
    "rhythmic": "临江仙"
  },
  {
    "author": "晁补之",
    "paragraphs": [
      "常记河阳花县里，恰如饭颗山逢。",
      "春城何处满丝桐。",
      "纶巾并羽扇，君有古人风。",
      "重向梁王台畔见，黄花绿酒谁同。",
      "新诗别后寄南鸿。",
      "回头思照碧，人在白云中。"
    ],
    "rhythmic": "临江仙"
  },
  {
    "author": "晁补之",
    "paragraphs": [
      "帐饮都门春浪惊。",
      "东飞身与白鸥轻。",
      "淮山一点眼初明。",
      "谁使梦回兰芷国，却将春去凤凰城。",
      "樯乌风转不胜情。"
    ],
    "rhythmic": "浣溪沙"
  },
  {
    "author": "晁补之",
    "paragraphs": [
      "无穷官柳，无情画舸，无根行客。",
      "南山尚相送，只高城人隔。",
      "罨画园林溪绀碧。",
      "算重来、尽成陈迹。",
      "刘郎鬓如此，况桃花颜色。"
    ],
    "rhythmic": "忆少年",
    "tags": ["宋词三百首"]
  },
  {
    "author": "晁补之",
    "paragraphs": [
      "旧山铅椠倦栖迟。",
      "叩宸闱。",
      "向淮圻。",
      "五马行春，初喜后车随。",
      "太守风流容客醉，花压帽，酒淋衣。",
      "隋宫烟外草萋萋。",
      "菊花时。",
      "动旌旗。",
      "起舞留公，且住慰相思。",
      "王粲诗成何处寄，人北去，雁南飞。"
    ],
    "rhythmic": "江神子・江城子"
  },
  {
    "author": "晁补之",
    "paragraphs": [
      "江南载酒平生事。",
      "游宦如萍寄。",
      "蓬山归路傍银台。",
      "还是扬州一梦、却惊回。",
      "年年后土春来早。",
      "不负金尊倒。",
      "明年珠履赏春时。",
      "应寄琼花一朵、慰相思。"
    ],
    "rhythmic": "虞美人"
  },
  {
    "author": "晁补之",
    "paragraphs": [
      "诸阮英游，尽千锺饮量，百丈词源。",
      "对舞春风，螺髻小双莲。",
      "念两处、登高临远，又伤芳物新年。",
      "此泪不待，桓伊危柱哀弦。",
      "身闲未应无事，趁栽梅径里，插柳池边。",
      "野鹤飘颻，幽兴在青田。",
      "也莫话、书生豪气，更铭功业燕然。",
      "毕竟得意，何如月下花前。"
    ],
    "rhythmic": "金盏倒垂莲"
  },
  {
    "author": "晁补之",
    "paragraphs": [
      "休说将军，解弯弓掠地，崑岭河源。",
      "彩笔题诗，绿水映红莲。",
      "算总是、风流馀事，会须行乐□年。",
      "况有一部，随轩脆管繁弦。",
      "多情旧游尚忆，寄秋风万里，鸿雁天边。",
      "未学元龙，豪气笑求田。",
      "也莫为、庭槐兴叹，便伤摇落凄然。",
      "后会一笑，犹堪醉倒花前。"
    ],
    "rhythmic": "金盏倒垂莲"
  },
  {
    "author": "晁补之",
    "paragraphs": [
      "凤诏传来绛阕，当宁思贤辅。",
      "淮海甘棠惠化，霖雨商岩吉梦，熊虎周郊旧卜。",
      "千秋盛际，催促朝天归去。",
      "动离绪。",
      "空眷恋，难暂驻。",
      "新植双亭临水，风月佳名未睹。",
      "准拟金尊时举。",
      "况乐府、风流一部。",
      "妍歌妙舞，萦云回雪，亲教与，恨难诉。",
      "争欲攀辕借住。",
      "功成绣衮，重与江山作主。"
    ],
    "rhythmic": "西平乐"
  },
  {
    "author": "晁补之",
    "paragraphs": [
      "年年不放春闲了。",
      "今岁衔杯少。",
      "来时柳上浅金黄，归路玉眠吹帽。",
      "惜春长似，五陵狂俊，不道朱颜老。",
      "斜烟薄雨青林杳。",
      "犹有莺声到。",
      "西园红艳绿盘龙，辜负一年春好。",
      "锦城乐事，不关愁眼，何似还家早。"
    ],
    "rhythmic": "御街行"
  },
  {
    "author": "晁补之",
    "paragraphs": [
      "宫里妒娥眉，十载辞君去。",
      "翠袖怯天寒，修竹无人处。",
      "今日近君家，望极香车骛。",
      "一水是红墙，有恨无由语。"
    ],
    "rhythmic": "生查子"
  },
  {
    "author": "晁补之",
    "paragraphs": [
      "十年不向都门道。",
      "信匹马、羞重道。",
      "玉府骖鸾犹年少。",
      "宫花头上，御炉烟底，常日朝回早。",
      "霞觞翻手群仙笑。",
      "恨尘土人间易春老。",
      "白发愁占彤庭杳。",
      "红墙天阻，碧濠烟锁，细雨迷芳草。"
    ],
    "rhythmic": "青玉案"
  },
  {
    "author": "晁补之",
    "paragraphs": [
      "去年暑雨钩盘，夜阑睡起同征辔。",
      "今年芳草，齐河古岸，扁舟同舣。",
      "萍梗孤踪，梦魂浮世。",
      "别离常是。",
      "念当时绿鬓，狂歌痛饮，今憔悴、东风里。",
      "此去济南为说。",
      "道愁肠、不醒犹醉。",
      "多情北渚，两行烟柳，一湖春水。",
      "还唱新声，后人重到，应悲桃李。",
      "待归时，揽取庭前皓月，也应堪寄。"
    ],
    "rhythmic": "水龙吟"
  },
  {
    "author": "晁补之",
    "paragraphs": [
      "霜细犹欺柳，风柔已弄梅。",
      "东园捶鼓赏新醅。",
      "唤取舞周歌沈、探春回。",
      "妙舞堪千盏，长歌可百杯。",
      "笑人将恨上春台。",
      "劝我十分一举、两眉开。"
    ],
    "rhythmic": "南歌子"
  },
  {
    "author": "晁补之",
    "paragraphs": [
      "高鸿远骛。",
      "溪山一带人烟簇。",
      "知君船近渔矶宿。",
      "轻素横溪，天淡挂寒玉。",
      "谁家红袖阑干曲。",
      "南陵风软波平绿。",
      "幽吟无伴芳尊独。",
      "清瘦休文，一夜伤单縠。"
    ],
    "rhythmic": "醉落魄・一斛珠"
  },
  {
    "author": "晁补之",
    "paragraphs": [
      "忆惜论心，尽青云少年，燕赵豪俊。",
      "二十南游，曾上会稽千仞。",
      "捐袂江中往岁，有骚人、兰荪遗韵。",
      "嗟管鲍、当日贫交，半成翻手难信。",
      "君知未遇元礼，肯抽身盛时，寻我幽隐。",
      "此事谈何容易，骥才方骋。",
      "彩舫红妆围定，笑西风、黄花班鬓。",
      "君欲问、投老生涯，醉乡歧路偏近。"
    ],
    "rhythmic": "万年欢"
  },
  {
    "author": "晁补之",
    "paragraphs": [
      "谪宦江城无屋买，残僧野寺相依。",
      "松间药臼竹间衣。",
      "水穷行到处，云起坐看时。",
      "一个幽禽缘底事，苦来醉耳边啼。",
      "月斜西院愈声悲。",
      "青山无限好，犹道不如归。"
    ],
    "rhythmic": "临江仙"
  },
  {
    "author": "晁补之",
    "paragraphs": [
      "原桑飞尽霜空杳。",
      "霜夜愁难晓。",
      "油灯野店怯黄昏。",
      "穷途不减酒杯深。",
      "故人心。",
      "羊山古道行人少。",
      "也送行人老。",
      "一般别语重千金。",
      "明年过我小园林。",
      "话如今。"
    ],
    "rhythmic": "虞美人"
  },
  {
    "author": "晁补之",
    "paragraphs": [
      "少日狂游好。",
      "阆苑花间同低帽。",
      "不恨千金轻散尽，恨花残莺老。",
      "命小辔、翩翩随处金尊倒。",
      "从市人、拍手拦街笑。",
      "镇琼楼归卧，丽日三竿未觉。",
      "迷路桃源了。",
      "乱山沈水何由到。",
      "拨断朱弦成底事，痛知音人悄。",
      "似近日、曾教青鸟传佳耗。",
      "学凤箫、拟入烟萝道。",
      "问刘郎何计，解使红颜却少。"
    ],
    "rhythmic": "安公子"
  },
  {
    "author": "晁补之",
    "paragraphs": [
      "新秋近，晋公别馆开筵。",
      "喜清时、衔杯乐圣，未饶绿野堂边。",
      "绣屏深、丽人乍出，坐中雷雨起鵾弦。",
      "花暖间关，冰凝幽咽，宝钗摇动坠金钿。",
      "未弹了、昭君遗怨，四坐已凄然。",
      "西风里、香街驻马，嬉笑微传。",
      "算从来、司空惯，断肠初对云鬟。",
      "夜将阑、井梧下叶，砌蛩收响悄林蝉。",
      "赖得多愁，浔阳司马，当时不在绮筵前。",
      "竞叹赏、檀槽倚困，沈醉到觥船。",
      "芳春调、红英翠萼，重变新妍。"
    ],
    "rhythmic": "绿头鸭・多丽"
  },
  {
    "author": "晁补之",
    "paragraphs": [
      "满湖高柳摇风，坐看骤雨来湖面。",
      "跳珠溅玉，圆荷翻倒，轻鸥惊散。",
      "堂上凉生，槛前暑退，罗裾凌乱。",
      "想东山谢守，纶巾羽扇，高歌下、青天半。",
      "应记狂饮司马，去年时、黄花高宴。",
      "竹枝苦怨，琵琶多泪，新年鬓换。",
      "常恐归时，眼中物是，日边人远。",
      "望隋河一带，伤心雾霭，遣离魂断。"
    ],
    "rhythmic": "水龙吟"
  },
  {
    "author": "晁补之",
    "paragraphs": [
      "歌阕琼筵，暗失金貂侣。",
      "说衷肠、丁宁嘱付。",
      "棹举帆开，黯行色、秋将暮。",
      "欲去。",
      "待却回、高城已暮。",
      "渔火烟村，但触目伤离绪。",
      "此情向、阿谁分诉。",
      "那里思量，争知我，思量苦。",
      "最苦。",
      "睡不著、西风夜雨。"
    ],
    "rhythmic": "惜奴娇"
  },
  {
    "author": "晁补之",
    "paragraphs": [
      "身外闲愁空满眼，就中欢事常稀。",
      "明年应赋送君诗。",
      "试从今夜数，相会几多时。",
      "浅酒欲邀谁共劝，深情唯有君知。",
      "东溪春近好同归。",
      "柳垂江上影，梅谢雪中枝。"
    ],
    "rhythmic": "临江仙"
  },
  {
    "author": "晁补之",
    "paragraphs": [
      "自古齐山重九胜，登临梦想依依。",
      "偶来恰值菊花时。",
      "难逢开口笑，须插满头归。",
      "昨夜一江风色好，平明秋浦帆飞。",
      "可怜如赴史君期。",
      "且当酬令节，不用叹斜晖。"
    ],
    "rhythmic": "临江仙"
  },
  {
    "author": "晁补之",
    "paragraphs": [
      "乡物牵情，家山回首，浩然归兴难收。",
      "报恩心事，投老拼悠悠。",
      "却笑当年牛下，轻自许、激烈寒讴。",
      "成何事，夷犹桂楫，兰芷咏芳洲。",
      "人生，萍梗迹，谁非乐土，何处吾州。",
      "算不须，临歧惝恍迟留。",
      "要看香炉瀑布，丹枫乱、江色凝秋。",
      "真堪与，潇湘暮雨，图上画扁舟。"
    ],
    "rhythmic": "满庭芳"
  },
  {
    "author": "晁补之",
    "paragraphs": [
      "跨鹤扬州一梦回。",
      "东风佛面上平台。",
      "阆苑花前狂覆酒。",
      "拍手。",
      "东风骑凤却教来。",
      "谪好伯阳丹井畔。",
      "官满。",
      "平台还见片帆开。",
      "上界虽然官府好。",
      "总道。",
      "散仙无事好追陪。"
    ],
    "rhythmic": "定风波"
  },
  {
    "author": "晁补之",
    "paragraphs": [
      "玉京仙侣，同受琅函结。",
      "风雨隔，尘埃绝。",
      "霞觞翻手破，阆苑花前别。",
      "鹏翼敛，人间泛梗无由歇。",
      "岂忆山中酒，还共溪边月。",
      "愁闷火，时间灭。",
      "何妨心似水，莫遣头如雪。",
      "春近也，江南雁识归时节。"
    ],
    "rhythmic": "千秋岁"
  },
  {
    "author": "晁补之",
    "paragraphs": [
      "叶舟容易。",
      "行尽江南地。",
      "南雁断，无书至。",
      "怜君羁旅处。",
      "见我飘蓬际。",
      "如梦寐。",
      "当年阆苑曾相对。",
      "休说深心事。",
      "但付狂歌醉。",
      "那更话，孤帆起。",
      "水精溪绕户。",
      "云母山相砌。",
      "君莫去。",
      "只堪伴我溪山里。"
    ],
    "rhythmic": "千秋岁"
  },
  {
    "author": "晁补之",
    "paragraphs": [
      "欲上南湖采舫嬉。",
      "还思北渚与岚漪。",
      "圆荷盖水垂杨暗，鸂鶒鸳鸯总下时。",
      "持此意，遣谁知。",
      "清波还照鬓间丝。",
      "西楼重唱池塘好，应有红妆敛翠眉。"
    ],
    "rhythmic": "鹧鸪天"
  },
  {
    "author": "晁补之",
    "paragraphs": [
      "炎天畏景。",
      "午漏那堪永。",
      "何苦相仍愁簿领。",
      "短壑清溪牵兴。",
      "瑶台月下曾逢。",
      "何由却睹冰容。",
      "一笑为驱烦暑，故人元是清风。"
    ],
    "rhythmic": "清平乐"
  },
  {
    "author": "晁补之",
    "paragraphs": [
      "荒城又见重阳到。",
      "狂醉还吹帽。",
      "人生开口笑难逢。",
      "何况良辰一半，别离中。",
      "平台朱履登高处。",
      "犹自怀人否。",
      "且簪黄菊满头归。",
      "惟有此花风韵、似年时。"
    ],
    "rhythmic": "虞美人"
  },
  {
    "author": "晁补之",
    "paragraphs": [
      "江上秋高风怒号。",
      "江声不断雁嗷嗷。",
      "别魂调递为君销。",
      "一夜不眠孤客耳，耳边愁听雨萧萧。",
      "碧纱窗外有芭蕉。"
    ],
    "rhythmic": "浣溪沙"
  },
  {
    "author": "晁补之",
    "paragraphs": [
      "十里环溪，记当年并游，依旧风景。",
      "采舫红妆，重泛九秋清镜。",
      "莫叹歌台蔓草，喜相逢、欢情犹胜。",
      "苹洲畔、横玉惊鸾，半天云正愁凝。",
      "中秋醉魂未醒。",
      "又佳辰授衣，良会堪更。",
      "早岁功名，豪气尚凌汝颍。",
      "能致黄金一井，也莫负、鸱夷高兴。",
      "别有个、潇洒田园，醉乡天地同永。"
    ],
    "rhythmic": "万年欢"
  },
  {
    "author": "晁补之",
    "paragraphs": [
      "东君密意在花心。",
      "飞雪戏妆林。",
      "多情定怪春来晚，故穿花、千点深深。",
      "烟柳上轻，风丝漫袅，楼阁晚还阴。",
      "雕梁双燕悄来音。",
      "帘幕镇沈沈。",
      "西城未有花堪采，醉狂兴、冷落难禁。",
      "应约万红，商量细细，留向未开寻。"
    ],
    "rhythmic": "一丛花"
  },
  {
    "author": "晁补之",
    "paragraphs": [
      "萍蓬行路。",
      "来不多时还遣去。",
      "会有重来。",
      "还把清尊此地开。",
      "隋河杨柳。",
      "见我五年三执手。",
      "红泪多情。",
      "待得重来走马迎。"
    ],
    "rhythmic": "减字木兰花"
  },
  {
    "author": "晁补之",
    "paragraphs": [
      "玉京不许尘容到。",
      "疏慵只合疏慵老。",
      "鸥鸟共烟波。",
      "田夫与醉歌。",
      "忘怀无物我。",
      "莫似陈惊坐。",
      "勋业付长闲。",
      "西山爽气间。"
    ],
    "rhythmic": "菩萨蛮"
  },
  {
    "author": "晁补之",
    "paragraphs": [
      "吉梦灵蛇朱夏宜。",
      "佳辰阿母会瑶池。",
      "竹风荷雨来消暑，玉李冰瓜可疗肌。",
      "心悟了，道成时。",
      "不劳龙女骋威仪。",
      "僧祗世界共游戏，贤懿光阴比寿期。"
    ],
    "rhythmic": "鹧鸪天"
  },
  {
    "author": "晁补之",
    "paragraphs": [
      "晓曈昽。",
      "雨和雨细，南园次第春融。",
      "岭梅犹妒雪，露桃云杏，已绽碧呈红。",
      "一年春正好，助人狂、飞燕游蜂。",
      "更吉梦良辰，对花忍负金锺。",
      "香浓。",
      "博山沈水，小楼清旦，佳气葱葱。",
      "旧游应未改，武陵花似锦，笑语相逢。",
      "蕊宫传妙诀，小金丹、同换冰容。",
      "况共有、芝田旧约，归去双峰。"
    ],
    "rhythmic": "凤箫吟・芳草"
  },
  {
    "author": "晁补之",
    "paragraphs": [
      "二月春犹浅。",
      "去年樱桃开遍。",
      "今年春色怪迟迟，红梅常早，未露胭脂脸。",
      "东君故遣春来缓。",
      "似会人深愿。",
      "蟠桃新镂，双盏相期，似此春长远。"
    ],
    "rhythmic": "梁州令"
  },
  {
    "author": "晁补之",
    "paragraphs": [
      "春云轻锁，春风乍扇园林晓。",
      "扫华堂，正桃李芳时，诞辰还到。",
      "年少。",
      "记绛蜡光摇，金猊香郁宝妆了。",
      "骤骏马、天街向晚，喜同车、咏窈窕。",
      "多少。",
      "卢家壶范，杜曲家声荣耀。",
      "庆孟光齐眉，冯唐白首，镇同欢笑。",
      "缥缈。",
      "待琅函深讨。",
      "芝田高隐去偕老。",
      "自别有、壶中永日，比人间好。"
    ],
    "rhythmic": "引驾行"
  },
  {
    "author": "晁补之",
    "paragraphs": [
      "百花含蓓东风里。",
      "南园小雨朱扉启。",
      "春色一年年。",
      "年年花共妍。",
      "清谈招隐去。",
      "莫认如宾处。",
      "华发好风光。",
      "林间此味长。"
    ],
    "rhythmic": "菩萨蛮"
  },
  {
    "author": "晁补之",
    "paragraphs": [
      "回雁风微，养花浓淡天容好。",
      "似春知道。",
      "吉梦佳辰到。",
      "共乐春台，携手蓬莱小。",
      "同倾祷。",
      "愿春不老。",
      "岁岁寻芳草。"
    ],
    "rhythmic": "点绛唇"
  },
  {
    "author": "晁补之",
    "paragraphs": [
      "天惜中秋，三夜淡云，占得今宵明月。",
      "孟陬岁好，金风气爽，清时挺生贤哲。",
      "相门出相，算锺庆、自应累叶。",
      "乍归来，暂燕处，共仰赤松高辙。",
      "想人生、会须自悦。",
      "浮云事，笑里尊前休说。",
      "旧有衮衣，公归未晚，千岁盛明时节。",
      "命圭相印，看重赏、晋公勋业。",
      "济生灵，共富寿，海山天阔。"
    ],
    "rhythmic": "上林春・一落萦"
  },
  {
    "author": "晁补之",
    "paragraphs": [
      "素色清薰出俗华。",
      "腊前花。",
      "轩前爱日扫云遮。",
      "几枝斜。",
      "月淡纱窗香暗透，白於纱。",
      "幽人独酌对芳葩。",
      "兴无涯。"
    ],
    "rhythmic": "杨柳枝"
  },
  {
    "author": "晁补之",
    "paragraphs": [
      "凤凰山下，东畔青苔院。",
      "记得当初个，与玉人、幽欢小宴。",
      "黄昏风雨，人散不归家，帘旌卷。",
      "灯火颤。",
      "惊拥娇羞面。",
      "别来憔悴，偏我愁无限。",
      "歌酒情都减，也不独、朱颜改变。",
      "如今桃李，湖上泛舟时，青天晚。",
      "青山远。",
      "愿见无由见。"
    ],
    "rhythmic": "蓦山溪"
  },
  {
    "author": "晁补之",
    "paragraphs": [
      "自来相识，比你情都可。",
      "咫尺千里算，惟孤枕、单衾知我。",
      "终朝尽日，无绪亦无言，我心里，忡忡也，一点全无那。",
      "香笺小字，写了千千个。",
      "我恨无羽翼，空寂寞、青苔院锁。",
      "昨朝冤我，却道不如休，天天天，不曾麽，因甚须冤我。"
    ],
    "rhythmic": "蓦山溪"
  },
  {
    "author": "晁补之",
    "paragraphs": [
      "夜引别佳人，梅小犹飘雪。",
      "忍泪一春愁，过却花时节。",
      "相见话相思，重与临风月。",
      "休似那回时，无事还轻别。"
    ],
    "rhythmic": "生查子"
  },
  {
    "author": "晁补之",
    "paragraphs": [
      "当年携手，是处成双，无人不羡。",
      "自间阻、五年也，一梦拥、娇娇粉面。",
      "柳眉轻扫，杏腮微拂，依前双靥。",
      "盛睡里、起来寻觅，却眼前不见。"
    ],
    "rhythmic": "少年游"
  },
  {
    "author": "晁补之",
    "paragraphs": [
      "三年宋玉墙东畔。",
      "怪相见、常低面。",
      "一曲文君芳心乱。",
      "匆匆依旧，吹散，月淡梨花馆。",
      "秋娘苦妒浮金盏。",
      "漏些子堪猜是娇盼。",
      "归去相思肠应断。",
      "五更无寐，一怀好事，依旧蓝桥远。"
    ],
    "rhythmic": "青玉案"
  },
  {
    "author": "晁补之",
    "paragraphs": [
      "娉娉闻道似轻盈。",
      "好佳名。",
      "也堪称。",
      "楚观云归，重见小樊惊。",
      "豆蔻梢头春尚浅，娇未顾，已倾城。",
      "章台休咏旧青青。",
      "惹离情。",
      "恨难平。",
      "无事飞花，撩乱扑旗亭。",
      "不似刘郎春草小，能步步，伴人行。"
    ],
    "rhythmic": "江城子"
  },
  {
    "author": "晁补之",
    "paragraphs": [
      "彩云易散琉璃脆。",
      "念往事、心将碎。",
      "只合人间十三岁。",
      "百花开尽，丁香独自，结恨春风里。",
      "小圆幽槛经行地。",
      "恨春草佳名谩抛弃。",
      "簇蝶罗裙休将施。",
      "香残烛烬，微风触幔，仿佛娇嚬是。"
    ],
    "rhythmic": "青玉案"
  },
  {
    "author": "晁补之",
    "paragraphs": [
      "朱门深掩，摆荡春风，无情镇欲轻飞。",
      "断肠如雪，撩乱去点人衣。",
      "朝来半和细雨，向谁家、东馆西池。",
      "算未肯、似桃含红蕊，留待郎归。",
      "还记章台往事，别后纵青青，依旧时垂。",
      "灞岸行人多少，竟折柔枝。",
      "而今恨啼露叶，镇香街、抛掷因谁。",
      "又争可、妒郎夸春草，步步相随。"
    ],
    "rhythmic": "胜胜慢・声声慢"
  },
  {
    "author": "晁补之",
    "paragraphs": [
      "檀口星眸，艳如桃李情柔惠。",
      "据我心里。",
      "不肯相抛弃。",
      "哭怕人猜，笑又无滋味。",
      "忡忡地。",
      "系人心里。",
      "一句临歧誓。"
    ],
    "rhythmic": "点绛唇"
  },
  {
    "author": "晁补之",
    "paragraphs": [
      "银烛将残，玳筵初散，依旧愁绪。",
      "醉里凝眸，娇来纵体，此意难分付。",
      "怜伊只似，风前轻燕，好语暂来还去。",
      "重楼静，珠帘休下，待扫画梁留住。",
      "青娥浩齿，云鬓花面，见了绮罗无数。",
      "只你厌厌，教人竟日，一点无由诉。",
      "如今拼了，萦眠惹梦，没个顿身心处。",
      "深诚事，骖鸾解佩，是许未许。"
    ],
    "rhythmic": "永遇乐"
  },
  {
    "author": "晁补之",
    "paragraphs": [
      "梅花时候君轻去。",
      "曾寄红笺句。",
      "胡麻好种少人知。",
      "正是归时何处、误芳期。",
      "谁教又作狂游远。",
      "归路杨花满。",
      "当年不负琐窗春。",
      "老向长楸走马、更愁人。"
    ],
    "rhythmic": "虞美人"
  },
  {
    "author": "晁补之",
    "paragraphs": [
      "柳态纤柔，雪艳疏明。",
      "问人来、人道轻盈。",
      "张琵莲脸，一寸横波。",
      "比潇洒处，犹难称，此嘉名。",
      "花前烛下，微频浅笑，要题诗、盏畔低声。",
      "司空自惯，狂眼须惊。",
      "也不辞写，双罗带，恐牵情。"
    ],
    "rhythmic": "行香子"
  },
  {
    "author": "晁补之",
    "paragraphs": [
      "终岁忆春回，西园行尽。",
      "欢喜梅梢上春信。",
      "去年携手，暗约芳时还近。",
      "燕来莺又到，人无准。",
      "凭谁向道，流光一瞬。",
      "佳景闲无事衣褪。",
      "春归何处，又对飞花难问。",
      "旧欢都未遇，成新恨。"
    ],
    "rhythmic": "感皇恩"
  },
  {
    "author": "晁补之",
    "paragraphs": [
      "马上匆匆听鹊喜，朦胧月淡黄昏。",
      "碧罗双扇拥朝云。",
      "粉光先辨脸，朱色怎分唇。",
      "暂别宝奁蛛网遍，春风泪污榴裙。",
      "香笺小字寄行云。",
      "纤腰非学楚，宽带为思君。"
    ],
    "rhythmic": "临江仙"
  },
  {
    "author": "晁补之",
    "paragraphs": [
      "院宇帘垂地。",
      "银筝雁、低春水。",
      "送出灯前，婀娜腰枝柳细。",
      "步蹙香裀，红浪随鸳履。",
      "梁州紧凤翘坠。",
      "悚轻体。",
      "绣带因风起。",
      "霓裳恐非人世。",
      "调促香檀，困入流波生媚。",
      "上客休辞，眼乱尊中翠。",
      "玉阶霜、透罗袂。"
    ],
    "rhythmic": "碧牡丹"
  },
  {
    "author": "晁补之",
    "paragraphs": [
      "前时相见，楼头窗畔，尊酒望银蟾。",
      "如今间阻，银蟾又满，小阁下朱帘。",
      "愿得吴山山前雨，长恁晚帘纤。",
      "不见楼头婵娟月，且寂寞、闭窗眠。"
    ],
    "rhythmic": "少年游"
  },
  {
    "author": "晁补之",
    "paragraphs": [
      "似有如无好事，多离少会幽怀。",
      "流莺过了又蝉催。",
      "肠断碧云天外。",
      "不寄书还可恨，全无梦也堪猜。",
      "秋风吹泪上楼台。",
      "只恐朱颜便改。"
    ],
    "rhythmic": "西江月"
  },
  {
    "author": "晁补之",
    "paragraphs": [
      "绣幕低低拂地垂。",
      "春风何事入罗帏。",
      "胡麻好种无人种，正是归时君未归。",
      "临晚景，忆当时。",
      "愁心一动乱如丝。",
      "夕阳芳草本无恨，才子佳人空自悲。"
    ],
    "rhythmic": "鹧鸪天"
  },
  {
    "author": "晁补之",
    "paragraphs": [
      "月上西窗，书帏静、灯明又减。",
      "水漏涩、铜壶香炉，夜霜如雪。",
      "睡眼不曾通夕闭，梦魂争得连宵接。",
      "念碧云、川路古来长，无由越。",
      "鸾钗重，青丝滑。",
      "罗带缓，小腰怯。",
      "伊多感那更，恨离伤别。",
      "正是少年佳意气，渐当故里春时节。",
      "归去来、莫教子规啼，芳菲歇。"
    ],
    "rhythmic": "满江红"
  },
  {
    "author": "晁补之",
    "paragraphs": [
      "丝篁斗好莺羞巧。",
      "红檀微映燕脂小。",
      "当□敛双蛾。",
      "曲中幽恨多。",
      "知君怜舞袖。",
      "舞要歌成就。",
      "独舞不成妍。",
      "因歌舞可怜。"
    ],
    "rhythmic": "菩萨蛮"
  },
  {
    "author": "晁补之",
    "paragraphs": [
      "离别寻常今白首，更须竹雨萧萧。",
      "不应都占世间豪。",
      "清风居士手，杨柳洛城腰。",
      "文字功名真自误，从今好月良宵。",
      "只消怜取董娇饶。",
      "修门君自到，不用我词招。"
    ],
    "rhythmic": "临江仙"
  },
  {
    "author": "晁补之",
    "paragraphs": [
      "君似苍崖千仞竹，一枝孤映蒿萧。",
      "箪瓢不减万锺豪。",
      "闲情搔短发，佳句咏纤腰。",
      "罢酒兰舟回楚柂，相思何处今宵。",
      "淮南幽桂水云饶。",
      "他年春草恨，应有小山招。"
    ],
    "rhythmic": "临江仙"
  },
  {
    "author": "晁补之",
    "paragraphs": [
      "罗绮丛中，笙歌丛里，眼狂初认轻盈。",
      "无花解比，似一钩新月，云际初生。",
      "算不虚得，都占与、第一佳名。",
      "轻归去，那知有人，别后牵情。",
      "襄王自是春梦，休谩说东墙，事更难凭。",
      "谁教慕宋，要题诗曾倚，宝柱低声。",
      "似瑶台晓，空暗想、众里飞琼。",
      "馀香冷、犹在小窗，一到魂惊。"
    ],
    "rhythmic": "紫玉箫"
  },
  {
    "author": "晁补之",
    "paragraphs": [
      "别日常多，会时常少天难晓。",
      "正喜花开，又愁花谢，春也似人易老。",
      "惨无言、念旧日朱颜，清欢莫笑。",
      "便苒苒如云，霏霏似雨，去无音耗。",
      "追想墙头梅下，门里桃边，名利为伊都忘了。",
      "血写香笺，泪封罗帕，记三日、离肠恨搅。",
      "如今事，十二楼空凭谁到。",
      "此情悄。",
      "拟回船、武陵路杳。"
    ],
    "rhythmic": "斗百草"
  },
  {
    "author": "晁补之",
    "paragraphs": [
      "往事临邛，旧游雅态羞重忆。",
      "解赋才高，好音情慧，琴里句中暗识。",
      "正当年、似阆苑琼枝，朝朝相倚。",
      "便涤器何妨，当炉正好，镇同比翼。",
      "谁使褰裳佩失，推枕云归，惆怅至今遗恨积。",
      "双鲤书来，大刀诗意，纵章台、青青似昔。",
      "重寻事，前度刘郎转愁寂。",
      "谩赢得。",
      "对东风、对花叹息。"
    ],
    "rhythmic": "斗百草"
  },
  {
    "author": "晁补之",
    "paragraphs": [
      "小小盈盈珠翠。",
      "忆得眉长眼细。",
      "曾共映花低语，已解伤春情意。",
      "重向溪堂，临风看舞梁州，依旧照人秋水。",
      "转更添姿媚。",
      "舆问阶上，簸钱时节，记微笑，但把纤腰，向人娇倚。",
      "不见还休，谁教见了厌厌，还是向来情味。"
    ],
    "rhythmic": "斗百花"
  },
  {
    "author": "晁补之",
    "paragraphs": [
      "脸色朝霞红腻。",
      "眼色秋波明媚。",
      "云度小钗浓鬓，雪透轻绮香臂。",
      "不语凝情，教人唤得回头，斜盼未知何意。",
      "百态生珠翠。",
      "低问石上，凿井何由及底。",
      "微向耳边，同心有缘千里。",
      "饮散西池，凉蟾正满纱窗，一语系人心里。"
    ],
    "rhythmic": "斗百花"
  },
  {
    "author": "晁补之",
    "paragraphs": [
      "斜日东风深院。",
      "绣幕低迷归燕。",
      "潇洒小屏娇面，仿佛灯前初见。",
      "与选筵中，银盆半拆姚黄，插向凤凰钗畔。",
      "微笑遮纨扇。",
      "教展香裀，看舞霓裳促遍。",
      "红飐翠翻，惊鸿乍拂秋岸。",
      "柳困花慵，盈盈自整罗巾，须劝倒金盏。"
    ],
    "rhythmic": "斗百花"
  },
  {
    "author": "晁补之",
    "paragraphs": [
      "天街欲照珠帘粉。",
      "亸辔曾相近。",
      "繁花乐事老来慵，对酒尚怜佳景。",
      "王孙年少，风流应更，无奈春愁闷。",
      "幽期莫误香闺恨。",
      "罗带今朝褪。",
      "月圆花好一般春，触处总堪乘兴。",
      "有人惆怅，何如归好，相见凭君问。"
    ],
    "rhythmic": "御街行"
  },
  {
    "author": "晁补之",
    "paragraphs": [
      "睡起临窗坐，妆成傍砌闲。",
      "春来莫卷绣帘看。",
      "嫌怕东风吹恨、在眉间。",
      "鹦鹉花前弄，琵琶月下弹。",
      "蓦然收袖倚栏干。",
      "一向思量何事、点云鬟。"
    ],
    "rhythmic": "南歌子"
  },
  {
    "author": "晁补之",
    "paragraphs": [
      "寒风雁度。",
      "声向千门去。",
      "也到文闱校文处。",
      "也到文君绣户。",
      "背灯解带惊魂。",
      "长安此夜秋声。",
      "早是夜寒不寐，五更风雨无情。"
    ],
    "rhythmic": "清平乐"
  },
  {
    "author": "晁补之",
    "paragraphs": [
      "归路苦无多，正值早秋时节。",
      "应是画帘灵鹊，把归期先说。",
      "就中风送马蹄轻，人意渐欢悦。",
      "此夜醉眠无梦，任西楼斜月。"
    ],
    "rhythmic": "好事近"
  },
  {
    "author": "晁补之",
    "paragraphs": [
      "肠断。",
      "越江岸。",
      "越女江头纱自浣。",
      "天然玉貌铅红浅。",
      "自弄芙蓉日晚。",
      "紫骝嘶去犹回盼。",
      "笑入荷花不见。"
    ],
    "rhythmic": "调笑・调笑令"
  },
  {
    "author": "晁补之",
    "paragraphs": [
      "将暮。",
      "乱心素。",
      "上客风流名重楚。",
      "临街下马当窗户。",
      "饭煮凋胡留住。",
      "瑶琴促轸传深语。",
      "万曲梁尘不顾。"
    ],
    "rhythmic": "调笑・调笑令"
  },
  {
    "author": "晁补之",
    "paragraphs": [
      "波恶。",
      "倚江阁。",
      "大艑轲峨帆夜落。",
      "横堂朱户多行乐。",
      "大堤花容绰约。",
      "宜城春酒郎同酌。",
      "醉倒银缸罗幕。"
    ],
    "rhythmic": "调笑・调笑令"
  },
  {
    "author": "晁补之",
    "paragraphs": [
      "相误。",
      "空凝伫。",
      "郑子江头逢二女。",
      "霞衣曳玉非尘土。",
      "笑解明珰轻付。",
      "月从云堕劳相慕。",
      "自有骖鸾仙侣。"
    ],
    "rhythmic": "调笑・调笑令"
  },
  {
    "author": "晁补之",
    "paragraphs": [
      "寸结。",
      "肝肠切。",
      "织锦机边音韵咽。",
      "玉琴尘暗薰炉歇。",
      "望尽床头秋月。",
      "刀裁锦断诗可灭。",
      "恨似连环难绝。"
    ],
    "rhythmic": "调笑・调笑令"
  },
  {
    "author": "晁补之",
    "paragraphs": [
      "心记。",
      "好心事。",
      "玉刻容颜眉刷翠。",
      "杜郎生得真男子。",
      "况是东家妖丽。",
      "眉尖春恨难凭寄。",
      "笑作空中唐字。"
    ],
    "rhythmic": "调笑・调笑令"
  },
  {
    "author": "晁补之",
    "paragraphs": [
      "相忆。",
      "顿轻掷。",
      "春草佳名渐赠璧。",
      "长洲茂苑吴王国。",
      "自有芊绵碧色。",
      "根生土长铜驼陌。",
      "纵欲随君争得。"
    ],
    "rhythmic": "调笑・调笑令"
  },
  {
    "author": "晁补之",
    "paragraphs": [
      "青烟幂处，碧海飞金镜。",
      "永夜闲阶卧桂影。",
      "露凉时、零乱多少寒螀，神京远，惟有蓝桥路近。",
      "水晶帘不下，云母屏开，冷浸佳人淡脂粉。",
      "待都将许多明，付与金尊，投晓共、流霞倾尽。",
      "更携取、胡床上南楼，看玉做人间，素秋千倾。"
    ],
    "rhythmic": "洞仙歌",
    "tags": ["宋词三百首"]
  },
  {
    "author": "晁补之",
    "paragraphs": [
      "上客骊驹系。",
      "惊唤银屏睡起。",
      "困倚妆台，盈盈正解罗髻。",
      "凤钗垂，缭绕金盘玉指。",
      "巫山一段云委。",
      "半窥镜、向我横秋水。",
      "斜颔花枝交镜里。",
      "淡拂铅华，匆匆自整罗绮。",
      "敛眉翠。",
      "虽有愔愔密意，空作江边解佩。"
    ],
    "rhythmic": "下水船"
  },
  {
    "author": "晁补之",
    "paragraphs": [
      "残腊初雪霁。",
      "梅白飘香蕊。",
      "依前又还是，迎春时候，大家都备。",
      "灶马门神，酒酌酴酥，桃符尽书吉利。",
      "五更催驱傩，爆竹起。",
      "虚耗都教退。",
      "交年换新岁。",
      "长保身荣贵。",
      "愿与儿孙、尽老今生，祝寿遐昌，年年共同守岁。"
    ],
    "rhythmic": "失调名"
  },
  {
    "author": "晁补之",
    "paragraphs": [
      "江陵种橘，尚比封侯贵。",
      "何况江涛转千里。",
      "带天香，含洞乳，宜入春盘，红荔子，驰驿风流仅比。",
      "齿疏潘令老，怯咀冰霜，十颗金苞谩分遗。",
      "记觞前、须细认，别有馀甘，从此去，枉却栽桃种李。",
      "想相如酒渴对文君，迥不是人间，等闲风味。"
    ],
    "rhythmic": "洞仙歌"
  },
  {
    "author": "晁补之",
    "paragraphs": [
      "温江异果，惟有泥山贵。",
      "驿送江南数千里。",
      "半含霜，轻噀雾，曾怯吴姬，亲赠我，绿桔黄柑怎比。",
      "双亲云水外，游子空怀，惆怅无人可归遗。",
      "报周郎、须念我，物少情多，春酒醉，独胜甜桃醋李。",
      "况灯火楼台近元宵，似不减年时，袖中香味。"
    ],
    "rhythmic": "洞仙歌"
  },
  {
    "author": "陈师道",
    "paragraphs": [
      "行云过尽星河烂。",
      "炉烟未断蛛丝满。",
      "想得两眉颦。",
      "停针忆远人。",
      "河桥知有路。",
      "不解留郎住。",
      "天上隔年期。",
      "人间长别离。"
    ],
    "rhythmic": "菩萨蛮"
  },
  {
    "author": "陈师道",
    "paragraphs": [
      "东风乌鹊西飞燕。",
      "盈盈一水经年见。",
      "急雨洗香车。",
      "天回河汉斜。",
      "离愁千载上。",
      "相远长相望。",
      "终不似人间。",
      "回头万里山。"
    ],
    "rhythmic": "菩萨蛮"
  },
  {
    "author": "陈师道",
    "paragraphs": [
      "绮楼小小穿针女。",
      "秋光点点蛛丝雨。",
      "今夕是何宵。",
      "龙车乌鹊桥。",
      "经年谋一笑。",
      "岂解令人巧。",
      "不用问如何。",
      "人间巧更多。"
    ],
    "rhythmic": "菩萨蛮"
  },
  {
    "author": "陈师道",
    "paragraphs": [
      "银潢清浅填乌鹊。",
      "画檐急雨长河落。",
      "初月未成圆。",
      "明星惜此筵。",
      "愁来无断绝。",
      "岁岁年年别。",
      "不用泪红滋。",
      "年年岁岁期。"
    ],
    "rhythmic": "菩萨蛮"
  },
  {
    "author": "陈师道",
    "paragraphs": [
      "阴阴云日江城晚。",
      "小院回廊春已满。",
      "谁教言语似鹂黄，深闭玉笼千万怨。",
      "蓬莱易到人难见。",
      "香火无凭空有愿。",
      "不辞歌里断人肠，只怕有肠无处断。"
    ],
    "rhythmic": "木兰花・玉楼春"
  },
  {
    "author": "陈师道",
    "paragraphs": [
      "故国山河在，新堂冰雪生。",
      "万家和气贺初成。",
      "人在笙歌声里、暗生春。",
      "今代无双士，当年第一人。",
      "杯行到手莫辞频。",
      "明日凤池归路、隔清尘。"
    ],
    "rhythmic": "南柯子・南歌子"
  },
  {
    "author": "陈师道",
    "paragraphs": [
      "楼上风生白羽，尊前笑出青春。",
      "破红展翠恰如今。",
      "把酒如何不饮。",
      "绣幕灯深绿暗，画帘人语黄昏。",
      "晚云将雨不成阴。",
      "竹月风窗弄影。"
    ],
    "rhythmic": "西江月"
  },
  {
    "author": "陈师道",
    "paragraphs": [
      "喧喧车马西郊道。",
      "临行更觉人情好。",
      "住有一年情。",
      "去留千载名。",
      "离歌声欲尽。",
      "只作常时听。",
      "天上玉堂东。",
      "阳春是梦中。"
    ],
    "rhythmic": "菩萨蛮"
  },
  {
    "author": "陈师道",
    "paragraphs": [
      "城南观阁连云起。",
      "形像丹青里。",
      "使君笳鼓渡江来。",
      "尽带江南春色、放春回。",
      "青春欲住风催去。",
      "流水花无数。",
      "尊前触目一番新。",
      "只有玉楼明月、记游人。"
    ],
    "rhythmic": "虞美人"
  },
  {
    "author": "陈师道",
    "paragraphs": [
      "湖平木落摇空阔。",
      "叶底流泉鸣复咽，酒边清漏往时同，花里朱弦纤手抹。",
      "风光过手春冰滑。",
      "十事违人常七八。",
      "不将白发并黄花，拟下清流揽明月。"
    ],
    "rhythmic": "木兰花・玉楼春"
  },
  {
    "author": "陈师道",
    "paragraphs": [
      "晴野下田收。",
      "照影寒江落雁洲。",
      "禅榻茶炉深闭阁，飕飕。",
      "横雨旁风不到头。",
      "登览却轻酬。",
      "剩作新诗报答秋。",
      "人意自阑花自好，休休。",
      "今日看时蝶也愁。"
    ],
    "rhythmic": "南乡子"
  },
  {
    "author": "陈师道",
    "paragraphs": [
      "潮落去帆收。",
      "沙涨江回旋作洲。",
      "侧帽独行斜照里，飕飕。",
      "卷地风前更掉头。",
      "语妙后难酬。",
      "回雁峰南未得秋。",
      "唤取佳人听旧曲，休休。",
      "瘴雨无花孰与愁。"
    ],
    "rhythmic": "南乡子"
  },
  {
    "author": "陈师道",
    "paragraphs": [
      "点点轻黄减白，垂垂重露生鲜。",
      "肌香骨秀月中仙。",
      "雪满瑶台曳练。",
      "绰约却宜长见，清真不假馀妍。",
      "殷勤与插小婵娟。",
      "要试尊前玉面。"
    ],
    "rhythmic": "西江月"
  },
  {
    "author": "陈师道",
    "paragraphs": [
      "叶叶枝枝绿暗，重重密密红滋。",
      "芳心应恨赏春迟。",
      "不会春工著意。",
      "晚照酒生娇面，新妆睡污胭脂。",
      "凭将双叶寄相思。",
      "与看钗头何似。"
    ],
    "rhythmic": "西江月"
  },
  {
    "author": "陈师道",
    "paragraphs": [
      "髻钗初上朝云卷。",
      "眼波翻动眉山远。",
      "一曲杜韦娘。",
      "当年枉断肠。",
      "佳期如好月。",
      "拟满还须缺。",
      "别易见应难。",
      "长须仔细看。"
    ],
    "rhythmic": "菩萨蛮"
  },
  {
    "author": "陈师道",
    "paragraphs": [
      "清尊白发。",
      "曾是登临年少客。",
      "不似当年。",
      "人与黄花两并妍。",
      "来愁去恨。",
      "十载相看情不尽。",
      "莫更思量。",
      "梦破春回枉断肠。"
    ],
    "rhythmic": "减字木兰花"
  },
  {
    "author": "陈师道",
    "paragraphs": [
      "闽岭先春，琅函联璧，帝所分落人间。",
      "绮窗纤手，一缕破双团。",
      "云里游龙舞凤，香雾起、飞月轮边。",
      "华堂静，松风竹雪，金鼎沸湲潺。",
      "门阑。",
      "车马动，扶黄籍白，小袖高鬟。",
      "渐胸里轮囷，肺腑生寒。",
      "唤起谪仙醉倒，翻湖海、倾泻涛澜。",
      "笙歌散，风帘月幕，禅榻鬓丝斑。"
    ],
    "rhythmic": "满庭芳"
  },
  {
    "author": "陈师道",
    "paragraphs": [
      "急雨打寒窗。",
      "雨气侵灯暗壁缸。",
      "窗下有人挑锦字，行行。",
      "泪湿红绡减旧香。",
      "往事最难忘。",
      "更著秋声说断肠。",
      "曲渚圆沙风叶底，藏藏。",
      "谁使鸳鸯故作双。"
    ],
    "rhythmic": "南乡子"
  },
  {
    "author": "陈师道",
    "paragraphs": [
      "休休莫莫。",
      "更莫思量著。",
      "记著不如浑忘著。",
      "百种寻思枉却。",
      "绣囊锦帐吹香。",
      "雄蜂雌蝶难双。",
      "眉上放开春色，眼前怜取新郎。"
    ],
    "rhythmic": "清平乐"
  },
  {
    "author": "陈师道",
    "paragraphs": [
      "藏藏摸摸。",
      "好事争如莫。",
      "背后寻思浑是错。",
      "猛与将来放著。",
      "吹花卷絮无踪。",
      "晚妆知为谁红。",
      "梦断阳台云雨，世间不要春风。"
    ],
    "rhythmic": "清平乐"
  },
  {
    "author": "陈师道",
    "paragraphs": [
      "阴重雨垂垂。",
      "并马西郊试薄衣。",
      "红蕊未开花已过，迟迟。",
      "不见东风著意时。",
      "酒到更须辞。",
      "报答春光旧有期。",
      "勤苦著书妨作乐，痴痴。",
      "莫学衰翁万事非。"
    ],
    "rhythmic": "南乡子"
  },
  {
    "author": "陈师道",
    "paragraphs": [
      "春风吹尽秋光照，瘦减初黄。",
      "改样新妆。",
      "特地相逢只认香。",
      "南台九日登临处，不共飞觞。",
      "镜里伊傍。",
      "独秀钗头殿众芳。"
    ],
    "rhythmic": "罗敷媚・采桑子"
  },
  {
    "author": "陈师道",
    "paragraphs": [
      "芙蓉不借韶华助，故著缃黄。",
      "宿面留妆。",
      "不出寒花只暂香。",
      "伤春不尽悲秋苦，落蕊浮觞。",
      "知在谁傍。",
      "一笑盈盈百种芳。"
    ],
    "rhythmic": "罗敷媚・采桑子"
  },
  {
    "author": "陈师道",
    "paragraphs": [
      "荣光休气天为瑞。",
      "道祖当天传宝裔。",
      "千年昌运此时逢，四海欢声今日沸。",
      "濛濛香雾沾衣腻。",
      "漠漠轻寒梅柳细。",
      "封人长有祝尧心，从此年年并岁岁。"
    ],
    "rhythmic": "木兰花・玉楼春"
  },
  {
    "author": "陈师道",
    "paragraphs": [
      "娉婷娜袅。",
      "红落东风青子小。",
      "妙舞逶迤。",
      "拍误周郎却未知。",
      "花前月底。",
      "谁唤分司狂御史。",
      "欲语还休。",
      "唤不回头莫著羞。"
    ],
    "rhythmic": "木兰花减字・减字木兰花"
  },
  {
    "author": "陈师道",
    "paragraphs": [
      "娉娉袅袅。",
      "芍药枝头红玉小。",
      "舞袖迟迟。",
      "心到郎边客已知。",
      "当筵举酒。",
      "劝我尊前松柏寿。",
      "莫莫休休。",
      "白发簪花我自羞。"
    ],
    "rhythmic": "木兰花减字・减字木兰花"
  },
  {
    "author": "陈师道",
    "paragraphs": [
      "离别寻常今白首，更须竹雨萧萧。",
      "不应都占世间豪。",
      "清风居士手，杨柳洛城腰。",
      "文字功名真自误，从今好月良宵。",
      "只消怜取董娇饶。",
      "修门君自到，不用我词招。"
    ],
    "rhythmic": "临江仙"
  },
  {
    "author": "陈师道",
    "paragraphs": [
      "天上云为瑞，人间睡作魔，疏帘清簟汗成河。",
      "酒醒梦回眵眼、费摩娑。",
      "但有寒喧问，初无凤鸟过。",
      "尘生铜碾网生罗。",
      "一喏十年犹未、意如何。"
    ],
    "rhythmic": "南柯子・南歌子"
  },
  {
    "author": "陈师道",
    "paragraphs": [
      "匀红点翠。",
      "取次梳妆谁得似。",
      "风柳腰肢。",
      "尽日纤柔属阿谁。",
      "娇娇小小。",
      "却是寻春人较老。",
      "著便休痴。",
      "付与风流幕下儿。"
    ],
    "rhythmic": "木兰花减字・减字木兰花"
  },
  {
    "author": "陈师道",
    "paragraphs": [
      "秋声隐地。",
      "叶叶无留意。",
      "冰簟流光团扇坠。",
      "惊起双栖燕子。",
      "夜堂帘合回廊。",
      "风帏吹乱凝香。",
      "卧看一庭名月，晓衾不耐初凉。"
    ],
    "rhythmic": "清平乐"
  },
  {
    "author": "陈师道",
    "paragraphs": [
      "秋光烛地。",
      "帘幕生秋意。",
      "露叶翻风惊鹊坠。",
      "暗落青林红子。",
      "微行声断长廊。",
      "熏炉衾换生香。",
      "灭烛却延明月，揽衣先怯微凉。"
    ],
    "rhythmic": "清平乐"
  },
  {
    "author": "陈师道",
    "paragraphs": [
      "纤软小腰身，明秀天真面。",
      "淡画修眉小作春，中有相思怨。",
      "背立向人羞，颜破因谁倩。",
      "不比阳台梦里逢，亲向尊前见。"
    ],
    "rhythmic": "卜算子"
  },
  {
    "author": "陈师道",
    "paragraphs": [
      "酒到横波娇满。",
      "和香喷面。",
      "攀花落雨祝东风，诮不借、周郎便。",
      "背立腰肢挪拈。",
      "更须回盼。",
      "多生不作好因缘，甚只向、尊前见。"
    ],
    "rhythmic": "洛阳春・一落萦"
  },
  {
    "author": "陈师道",
    "paragraphs": [
      "暮叶朝花种种陈。",
      "三秋作意向诗人。",
      "安排云雨要新清。",
      "随意且须追去马，轻衫从使著行尘。",
      "晚窗谁念一愁新。"
    ],
    "rhythmic": "浣溪沙"
  },
  {
    "author": "陈师道",
    "paragraphs": [
      "官样初黄过闰九。",
      "鲜妍时更宜寒。",
      "挽回人意不成阑。",
      "香罗堆叶密，芳意著心单。",
      "过与后房歌舞手，轻盈喜色生颜。",
      "堕钗拥髻与垂鬟。",
      "欲知谁称面，遍插一枝看。"
    ],
    "rhythmic": "临江仙"
  },
  {
    "author": "陈师道",
    "paragraphs": [
      "重重叠叠。",
      "娜娜裙千襵。",
      "时样官黄香百叶。",
      "一岁相逢两节。",
      "曲阑绕遍芳丛。",
      "一枝作意妍秾。",
      "折得有谁相忆，却须还与秋风。"
    ],
    "rhythmic": "清平乐"
  },
  {
    "author": "陈师道",
    "paragraphs": [
      "风絮落东邻。",
      "点缀繁枝旋化尘。",
      "关锁玉楼巢燕子，冥冥。",
      "桃李摧残不见春。",
      "流转到如今。",
      "翡翠生儿翠作衿。",
      "花样腰身官样立，婷婷。",
      "困倚阑干一欠伸。"
    ],
    "rhythmic": "南乡子"
  },
  {
    "author": "陈师道",
    "paragraphs": [
      "乱蕊压枝繁。",
      "堆积金钱闹作团。",
      "晚起涂黄仍带酒，看看。",
      "衣剩腰肢故著单。",
      "薄瘦却禁寒。",
      "牵引人心不放阑。",
      "拟折一枝遮老眼，难难。",
      "蝶横蜂争只倚阑。"
    ],
    "rhythmic": "南乡子"
  },
  {
    "author": "陈师道",
    "paragraphs": [
      "曲巷斜街信马，小桥流水谁家。",
      "浅衫深袖倚门斜。",
      "只缘些子意，消得百般夸。",
      "粉面初生明月，酒容欲退朝霞。",
      "春风还解染霜华。",
      "肯持鸳绮被，来伴杜家花。"
    ],
    "rhythmic": "临江仙"
  },
  {
    "author": "陈师道",
    "paragraphs": [
      "九里山前千里路。",
      "流水无情，只送行人去。",
      "路转河回寒日暮。",
      "连峰不许重回顾。",
      "水解随人花却住。",
      "衾冷香销，但有残妆污。",
      "泪入长江空几许。",
      "双洪一抹无寻处。"
    ],
    "rhythmic": "蝶恋花",
    "tags": ["长江"]
  },
  {
    "author": "陈师道",
    "paragraphs": [
      "浅色千重柔叶，深心一点娇黄。",
      "只消可意更须香。",
      "好个风流模样。",
      "玉蕊今谁攀折，诗人此日凄凉。",
      "正须蛮素作伊凉。",
      "与插钗傍鬓上。"
    ],
    "rhythmic": "西江月"
  },
  {
    "author": "陈师道",
    "paragraphs": [
      "素手拈花纤软。",
      "生香相乱。",
      "却须诗力与丹青，恐俗手、难成染。",
      "一顾教人微倩。",
      "那堪亲见。",
      "不辞紫袖拂清尘，也要识、春风面。"
    ],
    "rhythmic": "洛阳春・一落萦"
  },
  {
    "author": "陈师道",
    "paragraphs": [
      "清词丽句前朝曲。",
      "使君借与灯前读。",
      "读罢已三更。",
      "寒窗雨打声。",
      "应怜诗客老。",
      "要使情怀好。",
      "犹有解歌人。",
      "尊前未得听。"
    ],
    "rhythmic": "菩萨蛮"
  },
  {
    "author": "陈师道",
    "paragraphs": [
      "清愁叠积。",
      "更莫迟留春酒逼。",
      "吹面和风。",
      "梅信新来一线通。",
      "危楼晓望。",
      "雪满群山开画障。",
      "目断瑶川。",
      "同凭阑干意几般。"
    ],
    "rhythmic": "木兰花减字・减字木兰花"
  },
  {
    "author": "陈师道",
    "paragraphs": [
      "梅岭数枝春，疏影斜临水。",
      "不借芳华只自香，娇面长如洗。",
      "还把最繁枝，过与偏怜底。",
      "拭傍鸾台仔细看，何似丹青里。"
    ],
    "rhythmic": "卜算子"
  },
  {
    "author": "陈师道",
    "paragraphs": [
      "一舸姑苏风雨疾。",
      "吴笺满载红犹湿。",
      "色润朝花光触日。",
      "人未识。",
      "街南小阮应先得。",
      "青入柳条初著色。",
      "溪梅已露春消息。",
      "拟作新词酬帝力。",
      "轻落笔。",
      "黄秦去后无强敌。"
    ],
    "rhythmic": "渔家傲"
  },
  {
    "author": "陈师道",
    "paragraphs": [
      "御园果子压枝繁。",
      "看看分摘无缘。",
      "团沙弄雪，劳心费手，不肯暂时圆。",
      "赛神旧愿心儿有，终了待、几时还。",
      "芍药梢头，红红白白，一种几千般。"
    ],
    "rhythmic": "少年游"
  },
  {
    "author": "陈师道",
    "paragraphs": [
      "袅娜破瓜馀。",
      "豆蔻梢头二月初。",
      "众里腰肢遥可识，应殊。",
      "暗里犹能摸得渠。",
      "醉侧不须扶。",
      "唤作周家行画图。",
      "背立欠伸花絮底，知无。",
      "未信丹青画得如。"
    ],
    "rhythmic": "南乡子"
  },
  {
    "author": "陈师道",
    "paragraphs": [
      "今年百五。",
      "风日清明尘不举。",
      "紫袖红陈。",
      "三节烟花次第春。",
      "来舆去马。",
      "千念一空春事谢。",
      "白下门东。",
      "谁见初杨弄晚风。"
    ],
    "rhythmic": "木兰花减字・减字木兰花"
  },
  {
    "author": "陈师道",
    "paragraphs": [
      "红上花梢，风传梅信。",
      "青春欲动群芳竞。",
      "林声鸟语带馀寒，江光野色开游径。",
      "乍雨还晴，喧寒不定。",
      "重门深院帘帷静。",
      "又还日日唤愁生，到谁准拟风流病。"
    ],
    "rhythmic": "踏莎行"
  },
  {
    "author": "陈师道",
    "paragraphs": [
      "晓来误入桃源洞。",
      "恰见佳人春睡重。",
      "玉腕枕香腮。",
      "荷花藕上开。",
      "一扇俄惊起。",
      "敛黛凝秋水。",
      "笑倩整金衣。",
      "问郎来几时。"
    ],
    "rhythmic": "菩萨蛮"
  },
  {
    "author": "陈师道",
    "paragraphs": [
      "摇风影似凝，带雪香如抱。",
      "开尽南枝到北枝，不道春将老。",
      "飘颻姑射仙，谁识冰肌好。",
      "会有青绫梦觉人，可爱池塘草。"
    ],
    "rhythmic": "卜算子"
  },
  {
    "author": "陈师道",
    "paragraphs": [
      "绣幕罩梅花，莫放清香透。",
      "鉴里朱颜岁岁移，只道花依旧。",
      "把酒问梅花，知我离情否。",
      "若使梅花知我时，料得花须瘦。"
    ],
    "rhythmic": "卜算子"
  },
  {
    "author": "陈师道",
    "paragraphs": [
      "雪暗岭头云，竹冷溪边树。",
      "还似潇湘缥缈人，玉骨笼香雾。",
      "月下幽香度。",
      "梦里香魂驻。",
      "回首南枝酒半醺，寂寞无寻处。"
    ],
    "rhythmic": "卜算子"
  },
  {
    "author": "青幕子妇",
    "paragraphs": [
      "清词丽句。",
      "永叔子瞻曾独步。",
      "似恁文章。",
      "写得出来当甚强。"
    ],
    "rhythmic": "减字木兰花"
  },
  {
    "author": "张耒",
    "paragraphs": [
      "个人风味。",
      "只有江梅些子似。",
      "每到开时。",
      "满眼清愁只自知。",
      "霞裾仙珮。",
      "姑射神人风露态。",
      "蜂蝶休忙。",
      "不与春风一点香。"
    ],
    "rhythmic": "减字木兰花"
  },
  {
    "author": "张耒",
    "paragraphs": [
      "倾盖相逢汝水滨。",
      "须知见面过闻名。",
      "马头虽去无千里，酒盏才倾且百分。",
      "嗟得失，一微尘。",
      "莫教冰炭损精神。",
      "北扉西禁须公等，金榜当年第一人。"
    ],
    "rhythmic": "鹧鸪天"
  },
  {
    "author": "张耒",
    "paragraphs": [
      "裂楮裁筠，虚明潇洒，制成方丈屠苏。",
      "草团蒲坐，中置一山炉。",
      "拙似春林鸠宿，易于□、秋野鹑居。",
      "谁相对，时烦孟妇，石鼎煮寒蔬。",
      "嗟吁。",
      "人生随分足，风云际会，漫付伸舒。",
      "且偷取闲时，向此踌躇。",
      "谩取黄金建厦，繁华梦、毕竟空虚。",
      "争如且、寒村厨火，汤饼一斋盂。"
    ],
    "rhythmic": "满庭芳"
  },
  {
    "author": "张耒",
    "paragraphs": [
      "木叶亭皋下，重阳近，又是捣衣秋。",
      "奈愁入庾肠，老侵潘鬓，谩簪黄菊，花也应羞。",
      "楚天晚，白苹烟尽处，红蓼水边头。",
      "芳草有情，夕阳无语，雁横南浦，人倚西楼。",
      "玉容，知安否，香笺共锦字，两处悠悠。",
      "空恨碧云离合，青鸟沈浮。",
      "向风前懊恼，芳心一点，寸眉两叶，禁甚闲愁。",
      "情到不堪言处，分付东流。"
    ],
    "rhythmic": "风流子"
  },
  {
    "author": "张耒",
    "paragraphs": [
      "帘幕疏疏风透。",
      "一线香飘金兽。",
      "朱阑倚遍黄昏后。",
      "廊上月华如昼。",
      "别离滋味浓於酒。",
      "著人瘦。",
      "此情不及墙东柳。",
      "春色年年如旧。"
    ],
    "rhythmic": "秋蕊香"
  },
  {
    "author": "张耒",
    "paragraphs": [
      "含羞倚醉不成歌。",
      "纤手掩香罗。",
      "偎花映烛，偷传深意，酒思入横波。",
      "看朱成碧心迷乱，翻脉脉、敛双蛾。",
      "相见时稀隔别多。",
      "又春尽、奈愁何。"
    ],
    "rhythmic": "少年游"
  },
  {
    "author": "张耒",
    "paragraphs": ["水团冰浸砂糖裹。", "有透明角黍松儿和。"],
    "rhythmic": "失调名"
  },
  {
    "author": "张耒",
    "paragraphs": [
      "菖蒲酒满劝人人，愿年年欢醉。",
      "偎倚。",
      "把合欢彩索，殷勤寄与。"
    ],
    "rhythmic": "失调名"
  },
  {
    "author": "张耒",
    "paragraphs": [
      "手把合欢彩索，殷勤微笑殢檀郎。",
      "低低告，不图系腕，图系人肠。"
    ],
    "rhythmic": "失调名"
  },
  {
    "author": "侯蒙",
    "paragraphs": [
      "未遇行藏谁肯信，如今方表名踪。",
      "无端良匠画形容。",
      "当风轻借力，一举入高空。",
      "才得吹嘘身渐稳，只疑远赴蟾宫。",
      "雨馀时候夕阳红。",
      "几人平地上，看我碧霄中。"
    ],
    "rhythmic": "临江仙"
  },
  {
    "author": "周邦彦",
    "paragraphs": [
      "章台路。",
      "还见褪粉梅梢，试花桃树。",
      "愔愔坊陌人家，定巢燕子，归来旧处。",
      "暗凝伫。",
      "因念个人痴小，乍窥门户。",
      "侵晨浅约宫黄，障风映袖，盈盈笑语。",
      "前度刘郎重到，访邻寻里，同时歌舞。",
      "唯有旧家秋娘，声价如故。",
      "吟笺赋笔，犹记燕台句。",
      "知谁伴，名园露饮，东城闲步。",
      "事与孤鸿去。",
      "探春尽是，伤离意绪。",
      "官柳低金缕。",
      "归骑晚，纤纤池塘飞雨。",
      "断肠院落，一帘风絮。"
    ],
    "rhythmic": "瑞龙吟",
    "tags": ["宋词三百首"]
  },
  {
    "author": "周邦彦",
    "paragraphs": [
      "暗柳啼鸦，单衣伫立，小帘朱户。",
      "桐花半亩，静锁一庭愁雨。",
      "洒空阶，夜阑未休，故人剪烛西窗语。",
      "似楚江暝宿，风灯零乱，少年羁旅。",
      "迟暮。",
      "嬉游处。",
      "正店舍无烟，禁城百五。",
      "旗亭唤酒，付与高阳俦侣。",
      "想东园，桃李自春，小唇秀靥今在否。",
      "到归时，定有残英，待客携尊俎。"
    ],
    "rhythmic": "锁窗寒・琐寒窗",
    "tags": ["宋词三百首"]
  },
  {
    "author": "周邦彦",
    "paragraphs": [
      "新绿小池塘。",
      "风帘动，碎影舞斜阳。",
      "羡金屋去来，旧时巢燕，土花缭绕，前度莓墙。",
      "绣阁凤帏深几许，曾听得理丝簧。",
      "欲说又休，虑乖芳信，未歌先咽，愁近清觞。",
      "遥知新妆了，开朱户，应自待月西厢。",
      "最苦梦魂，今宵不到伊行。",
      "问甚时说与，佳音密耗，寄将秦镜，偷换韩香。",
      "天便教人，霎时厮见何妨。"
    ],
    "rhythmic": "风流子",
    "tags": ["宋词三百首"]
  },
  {
    "author": "周邦彦",
    "paragraphs": [
      "晴岚低楚甸，暖回雁翼，阵势起平沙。",
      "骤惊春在眼，借问何时，委曲到山家。",
      "涂香晕色，盛粉饰、争作妍华。",
      "千万丝、陌头杨柳，渐渐可藏鸦。",
      "堪嗟。",
      "清江东注，画舸西流，指长安日下。",
      "愁宴阑，风翻旗尾，潮溅乌纱。",
      "今宵正对初弦月，傍水驿，深舣蒹葭。",
      "沈恨处，时时自剔灯花。"
    ],
    "rhythmic": "渡江云"
  },
  {
    "author": "周邦彦",
    "paragraphs": [
      "条风布暖，霏雾弄晴，池塘遍满春色。",
      "正是夜堂无月，沈沈暗寒食。",
      "梁间燕，前社客。",
      "似笑我、闭门愁寂。",
      "乱花过，隔院芸香，满地狼藉。",
      "长记那回时，邂逅相逢，郊外驻油壁。",
      "又见汉宫传烛，飞烟五候宅。",
      "青青草，迷路陌。",
      "强带酒，细寻前迹。",
      "市桥远，柳下人家，犹自相识。"
    ],
    "rhythmic": "应天长",
    "tags": ["宋词三百首"]
  },
  {
    "author": "周邦彦",
    "paragraphs": [
      "照水残红零乱，风唤去。",
      "尽日测测轻寒，帘底吹香雾。",
      "黄昏客枕无憀，细响当窗雨。",
      "看两两相依燕新乳。",
      "楼下水，渐绿遍、行舟浦。",
      "暮往朝来，心逐片帆轻举。",
      "何日迎门，小槛朱笼报鹦鹉。",
      "共剪西窗蜜炬。"
    ],
    "rhythmic": "荔枝香近・荔枝香"
  },
  {
    "author": "周邦彦",
    "paragraphs": [
      "夜来寒侵酒席，露微泫。",
      "舄履初会，香泽方熏，无端暗雨催人，但怪灯偏帘卷。",
      "回顾，始觉惊鸿去云远。",
      "大都世间，最苦唯聚散。",
      "到得春残，看即是、开离宴。",
      "细思别后，柳眼花须更谁剪。",
      "此怀何处消遣。"
    ],
    "rhythmic": "荔枝香近・荔枝香"
  },
  {
    "author": "周邦彦",
    "paragraphs": [
      "禁烟近，触处、浮香秀色相料理。",
      "正泥花时候，奈何客里，光阴虚费。",
      "望箭波无际。",
      "迎风漾日黄云委。",
      "任去远，中有万点，相思清泪。",
      "到长淮底。",
      "过当时楼下，殷勤为说，春来羁旅况味。",
      "堪嗟误约乖期，向天涯、自看桃李。",
      "想而今、应恨墨盈笺，愁妆照水。",
      "怎得青鸾翼，飞归教见憔悴。"
    ],
    "rhythmic": "还京乐"
  },
  {
    "author": "周邦彦",
    "paragraphs": [
      "晓阴翳日，正雾霭烟横，远迷平楚。",
      "暗黄万缕。",
      "听鸣禽按曲，小腰欲舞。",
      "细绕回堤，驻马河桥避雨。",
      "信流去。",
      "想一叶怨题，今在何处。",
      "春事能几许。",
      "任占地持杯，扫花寻路。",
      "泪珠溅俎。",
      "叹将愁度日，病伤幽素。",
      "恨入金徽，见说文君更苦。",
      "黯凝伫。",
      "掩重关、遍城锺鼓。"
    ],
    "rhythmic": "扫地花・扫地游"
  },
  {
    "author": "周邦彦",
    "paragraphs": [
      "怨怀无托。",
      "嗟情人断绝，信音辽邈。",
      "信妙手、能解连环，似风散雨收，雾轻云薄。",
      "燕子楼空，暗尘锁、一床弦索。",
      "想移根换叶。",
      "尽是旧时，手种红药。",
      "汀洲渐生杜若。",
      "料舟依岸曲，人在天角。",
      "谩记得、当日音书，把闲语闲言，待总烧却。",
      "水驿春回，望寄我、江南梅萼。",
      "拚今生，对花对酒，为伊落泪。"
    ],
    "rhythmic": "解连环",
    "tags": ["宋词三百首"]
  },
  {
    "author": "周邦彦",
    "paragraphs": [
      "秾李夭桃，是旧日潘郎，亲试春艳。",
      "自别河阳，长负露房烟脸。",
      "憔悴鬓点吴霜，念想梦魂飞乱。",
      "叹画阑玉砌都换。",
      "才始有缘重见。",
      "夜深偷展香罗荐。",
      "暗窗前、醉眠葱茜。",
      "浮花浪蕊都相识，谁更曾抬眼。",
      "休问旧色旧香，但认取、芳心一点。",
      "又片时一阵，风雨恶，吹分散。"
    ],
    "rhythmic": "玲珑四犯"
  },
  {
    "author": "周邦彦",
    "paragraphs": [
      "迤逦春光无赖，翠藻翻池，黄蜂游阁。",
      "朝来风暴，飞絮乱投帘幕。",
      "生憎暮景，倚墙临岸，杏靥夭斜，榆钱轻薄。",
      "昼永惟思傍枕，睡起无憀，残照犹在亭角。",
      "况是别离气味，坐来但觉心绪恶。",
      "痛引浇愁酒，奈愁浓如酒，无计消铄。",
      "那堪昏暝，簌簌半檐花落。",
      "弄粉调朱柔素手，问何时重握。",
      "此时此意，长怕人道著。"
    ],
    "rhythmic": "丹凤吟"
  },
  {
    "author": "周邦彦",
    "paragraphs": [
      "昼日移阴，揽衣起、春帷睡足。",
      "临宝鉴，绿云撩乱，未忺妆束。",
      "蝶粉蜂黄都褪了，枕痕一线红生肉。",
      "背画栏、脉脉悄无言，寻棋局。",
      "重会面，犹未卜。",
      "无限事，萦心曲。",
      "想秦筝依旧，尚鸣金屋。",
      "芳草连天迷远望，宝香熏被成孤宿。",
      "最苦是、蝴蝶满园飞，无人扑。"
    ],
    "rhythmic": "满江红"
  },
  {
    "author": "周邦彦",
    "paragraphs": [
      "悄郊原带郭。",
      "行路永，客去车尘漠漠。",
      "斜阳映山落。",
      "敛馀红、犹恋孤城栏角。",
      "凌波步弱。",
      "过短亭、何用素约。",
      "有流莺劝我，重解绣鞍，缓引春酌。",
      "不记归时早暮，上马谁扶，醒眠朱阁。",
      "惊飙动幕。",
      "扶残醉，绕红药。",
      "叹西园、已是花深无地，东风何事又恶。",
      "任流光过却。",
      "犹喜洞天自乐。"
    ],
    "rhythmic": "瑞鹤仙",
    "tags": ["宋词三百首"]
  },
  {
    "author": "周邦彦",
    "paragraphs": [
      "稚柳苏晴，故溪歇雨，川迥未觉春赊。",
      "驼褐寒侵，正怜初日，轻阴抵死须遮。",
      "叹事逐孤鸿尽去，身与塘蒲共晚，争知向此，征途迢递，伫立尘沙。",
      "追念朱颜翠发，曾到处、故地使人嗟。",
      "道连三楚，天低四野，乔木依前，临路敧斜。",
      "重慕想，东陵晦迹，彭泽归来，左右琴书自乐，松菊相依，何况风流鬓未华。",
      "多谢故人，亲驰郑驿，时倒融尊，劝此淹留，共过芳时，翻令倦客思家。"
    ],
    "rhythmic": "西平乐"
  },
  {
    "author": "周邦彦",
    "paragraphs": [
      "昼阴重，霜凋岸草，雾隐城堞。",
      "南陌脂车待发。",
      "东门帐饮乍阕。",
      "正拂面垂杨堪缆结。",
      "掩红泪、玉手亲折。",
      "念汉浦离鸿去何许，经时信音绝。",
      "情切。",
      "望中地远天阔。",
      "向露冷风清，无人处、耿耿寒漏咽。",
      "嗟万事难忘，唯是轻别。",
      "翠尊未竭。",
      "凭断云留取，西楼残月。",
      "罗带光销纹衾叠。",
      "连环解、旧香顿歇。",
      "怨歌永、琼壶敲尽缺。",
      "恨春去、不与人期，弄夜色，空馀满地梨花雪。"
    ],
    "rhythmic": "浪涛沙・浪淘沙",
    "tags": ["宋词三百首"]
  },
  {
    "author": "周邦彦",
    "paragraphs": [
      "记愁横浅黛，泪洗红铅，门掩秋宵。",
      "坠叶惊离思，听寒蜇夜泣，乱雨潇潇。",
      "凤钗半脱云鬓，窗影烛光摇。",
      "渐暗竹敲凉，疏荧照晚，两地魂销。",
      "迢迢。",
      "问音信，道径底花阴，时认鸣镳。",
      "也拟临朱户，叹因郎憔悴，羞见郎招。",
      "旧巢更有新燕，杨柳拂河桥。",
      "但满目京尘，东风竟日吹露桃。"
    ],
    "rhythmic": "忆旧游"
  },
  {
    "author": "周邦彦",
    "paragraphs": [
      "湖平春水，菱荇萦船尾。",
      "空翠入衣襟，拊轻桹、游鱼惊避。",
      "晚来潮上，迤逦没沙痕，山四倚。",
      "云渐起。",
      "鸟度屏风里。",
      "周郎逸兴，黄帽侵云水。",
      "落日媚沧洲，泛一棹、夷犹未已。",
      "玉箫金管，不共美人游，因个甚，烟雾底。",
      "独爱莼羹美。"
    ],
    "rhythmic": "蓦山溪"
  },
  {
    "author": "周邦彦",
    "paragraphs": [
      "南都石黛扫晴山。",
      "衣薄耐朝寒。",
      "一夕东风，海棠花谢，楼上卷帘看。",
      "而今丽日明如洗，南陌暖雕鞍。",
      "旧赏园林，喜无风雨，春鸟报平安。"
    ],
    "rhythmic": "少年游"
  },
  {
    "author": "周邦彦",
    "paragraphs": [
      "朝云漠漠散轻丝。",
      "楼阁淡春姿。",
      "柳泣花啼，九街泥重，门外燕飞迟。",
      "而今丽日明金屋，春色在桃枝。",
      "不似当时，小桥冲雨，幽恨两人知。"
    ],
    "rhythmic": "少年游"
  },
  {
    "author": "周邦彦",
    "paragraphs": [
      "乳鸭池塘水暖。",
      "风紧柳花迎面。",
      "午妆粉指印窗眼。",
      "曲里长眉翠浅。",
      "问知社日停针线。",
      "探新燕。",
      "宝钗落枕春梦远。",
      "帘影参差满院。"
    ],
    "rhythmic": "秋蕊香"
  },
  {
    "author": "周邦彦",
    "paragraphs": [
      "灰暖香融销永昼。",
      "蒲萄架上春藤秀。",
      "曲角栏干群雀斗。",
      "清明后。",
      "风梳万缕亭前柳。",
      "日照钗梁光欲溜。",
      "循阶竹粉沾衣袖。",
      "拂拂面红如著酒。",
      "沈吟久。",
      "昨宵正是来时候。"
    ],
    "rhythmic": "渔家傲"
  },
  {
    "author": "周邦彦",
    "paragraphs": [
      "几日轻阴寒测测。",
      "东风急处花成积。",
      "醉踏阳春怀故国。",
      "归未得。",
      "黄鹂久住如相识。",
      "赖有蛾眉能暖客。",
      "长歌屡劝金杯侧。",
      "歌罢月痕来照席。",
      "贪欢适。",
      "帘前重露成涓滴。"
    ],
    "rhythmic": "渔家傲"
  },
  {
    "author": "周邦彦",
    "paragraphs": [
      "晨色动妆楼。",
      "短烛荧荧悄未收。",
      "自在开帘风不定，飕飕。",
      "池面冰澌趁水流。",
      "早起怯梳头。",
      "欲绾云鬟又却休。",
      "不会沈吟思底事，凝眸。",
      "两点春山满镜愁。"
    ],
    "rhythmic": "南乡子"
  },
  {
    "author": "周邦彦",
    "paragraphs": [
      "游妓散，独自绕回堤。",
      "芳草怀烟迷水曲，密云衔雨暗城西。",
      "九陌未沾泥。",
      "桃李下，春晚未成蹊。",
      "墙外见花寻路转，柳阴行马过莺啼。",
      "无处不凄凄。"
    ],
    "rhythmic": "望江南・忆江南"
  },
  {
    "author": "周邦彦",
    "paragraphs": [
      "争挽桐花两鬓垂。",
      "小妆弄影照清池。",
      "出帘踏袜趁蜂儿。",
      "跳脱添金双腕重，琵琶拨尽四弦悲。",
      "夜寒谁肯剪春衣。"
    ],
    "rhythmic": "浣溪沙"
  },
  {
    "author": "周邦彦",
    "paragraphs": [
      "雨过残红湿未飞。",
      "珠帘一行透斜晖。",
      "游蜂酿蜜窃香归。",
      "金屋无人风竹乱，衣篝尽日水沈微。",
      "一春须有忆人时。"
    ],
    "rhythmic": "浣溪沙"
  },
  {
    "author": "周邦彦",
    "paragraphs": [
      "楼上晴天碧四垂。",
      "楼前芳草接天涯。",
      "劝君莫上最高梯。",
      "新笋已成堂下竹，落花都上燕巢泥。",
      "忍听林表杜鹃啼。"
    ],
    "rhythmic": "浣溪沙"
  },
  {
    "author": "周邦彦",
    "paragraphs": [
      "清池小圃开云屋。",
      "结春伴、往来熟。",
      "忆年时，纵酒杯行速。",
      "看月上、归禽宿。",
      "墙里修篁森似束。",
      "记名字、曾刊新绿。",
      "见说别来长，沿翠藓、封寒玉。"
    ],
    "rhythmic": "迎春乐"
  },
  {
    "author": "周邦彦",
    "paragraphs": [
      "桃蹊柳曲闲踪迹。",
      "俱曾是、大堤客。",
      "解春衣、贳酒城南陌。",
      "频醉卧、胡姬侧。",
      "鬓点吴霜嗟早白。",
      "更谁念、玉溪消息。",
      "他日水云身，相望处，无南北。"
    ],
    "rhythmic": "迎春乐"
  },
  {
    "author": "周邦彦",
    "paragraphs": [
      "台上披襟，快风一瞬收残雨。",
      "柳丝轻举。",
      "蛛网粘飞絮。",
      "极目平芜，应是春归处。",
      "愁凝伫。",
      "楚歌声苦。",
      "村落黄昏鼓。"
    ],
    "rhythmic": "点绛唇"
  },
  {
    "author": "周邦彦",
    "paragraphs": [
      "眉共春山争秀。",
      "可怜长皱。",
      "莫将清泪湿花枝，恐花也、如人瘦。",
      "清润玉箫闲久。",
      "知音稀有。",
      "欲知日日倚阑愁，但问取、亭前柳。"
    ],
    "rhythmic": "一落索"
  },
  {
    "author": "周邦彦",
    "paragraphs": [
      "杜宇思归声苦。",
      "和春催去。",
      "倚阑一霎酒旗风，任扑面、桃花雨。",
      "目断陇云江树。",
      "难逢尺素。",
      "落霞隐隐日平西，料想是、分携处。"
    ],
    "rhythmic": "一落索"
  },
  {
    "author": "周邦彦",
    "paragraphs": [
      "缕金翠羽。",
      "妆成才见眉妩。",
      "倦倚绣帘，看舞风絮。",
      "愁几许。",
      "寄凤丝雁柱。",
      "春将暮。",
      "向层城苑路。",
      "钿车似水，时时花径相遇。",
      "旧游伴侣。",
      "还到曾来处。",
      "门掩风和雨。",
      "梁间燕语。",
      "问那人在否。"
    ],
    "rhythmic": "垂丝钓"
  },
  {
    "author": "周邦彦",
    "paragraphs": [
      "风老莺雏，雨肥梅子，午阴嘉树清圆。",
      "地卑山近，衣润费垆烟。",
      "人静乌鸢自乐，小桥外、新绿溅溅。",
      "凭栏久，黄芦苦竹，拟泛九江船。",
      "年年。",
      "如社燕，飘流瀚海，来寄修椽。",
      "且莫思身外，长近尊前。",
      "憔悴江南倦客，不堪听、急管繁弦。",
      "歌筵畔，先安簟枕，容我醉时眠。"
    ],
    "rhythmic": "满庭芳",
    "tags": ["宋词三百首"]
  },
  {
    "author": "周邦彦",
    "paragraphs": [
      "新篁摇动翠葆。",
      "曲径通深窈。",
      "夏果收新脆，金丸落、惊飞鸟。",
      "浓霭迷岸草。",
      "蛙声闹。",
      "骤雨鸣池沼。",
      "水亭小。",
      "浮萍破处，帘花檐影颠倒。",
      "纶巾羽扇，困卧北窗清晓。",
      "屏里吴山梦自到。",
      "惊觉。",
      "依然身在江表。"
    ],
    "rhythmic": "隔浦莲・隔浦莲近拍"
  },
  {
    "author": "周邦彦",
    "paragraphs": [
      "蝉咽凉柯，燕飞尘幕，漏阁签声时度。",
      "倦脱纶巾，困便湘竹，桐阴半侵朱户。",
      "向抱影凝情处。",
      "时闻打窗雨。",
      "耿无语。",
      "叹文圆、近来多病，情绪懒，尊酒易成间阻。",
      "缥缈玉京人，想依然、京兆眉妩。",
      "翠幕深中，对徽容、空在纨素。",
      "待花前月下，见了不教归去。"
    ],
    "rhythmic": "法曲献仙音"
  },
  {
    "author": "周邦彦",
    "paragraphs": [
      "水浴清蟾，叶喧凉吹，巷陌马声初断。",
      "闲依露井，笑扑流萤，惹破画罗轻扇。",
      "人静夜久凭阑，愁不归眠，立残更箭。",
      "叹年华一瞬，人今千里，梦沈书远。",
      "空见说、鬓怯琼梳，容销金镜，渐懒趁时匀染。",
      "梅风地溽，虹雨苔滋，一架舞红都变。",
      "谁信无憀，为伊才减江淹，情伤荀倩。",
      "但明河影下，还看稀星数点。"
    ],
    "rhythmic": "过秦楼",
    "tags": ["宋词三百首"]
  },
  {
    "author": "周邦彦",
    "paragraphs": [
      "暮霞霁雨，小莲出水红妆靓。",
      "风定。",
      "看步袜江妃照明镜。",
      "飞萤度暗草，秉烛游花径。",
      "人静。",
      "携艳质、追凉就槐影。",
      "金环皓腕，雪藕清泉莹。",
      "谁念省。",
      "满身香、犹是旧荀令。",
      "见说胡姬，酒垆寂静。",
      "烟锁漠漠，藻池苔井。"
    ],
    "rhythmic": "侧犯"
  },
  {
    "author": "周邦彦",
    "paragraphs": [
      "暗叶啼风雨，窗外晓色珑璁。",
      "散水麝，小池东。",
      "乱一岸芙蓉。",
      "蕲州簟展双纹浪，轻帐翠缕如空。",
      "梦念远别、泪痕重。",
      "淡铅脸斜红。",
      "忡忡。",
      "嗟憔悴、新宽带结，羞艳冶、都销镜中。",
      "有蜀纸、堪凭寄恨，等今夜、洒血书词，剪浊亲封。",
      "菖蒲渐老，早晚成花，教见薰风。"
    ],
    "rhythmic": "塞翁吟"
  },
  {
    "author": "周邦彦",
    "paragraphs": [
      "燎沈香，消溽暑。",
      "鸟雀呼晴，侵晓窥檐语。",
      "叶上初阳乾宿雨，水面清圆，一一风荷举。",
      "故乡遥，何日去。",
      "家住吴门，久作长安旅。",
      "五月渔郎相忆否。",
      "小楫轻舟，梦入芙蓉浦。"
    ],
    "rhythmic": "苏幕遮"
  },
  {
    "author": "周邦彦",
    "paragraphs": [
      "日射敧红蜡蒂香。",
      "风乾微汗粉襟凉。",
      "碧纱对掩簟纹光。",
      "自剪柳枝明画阁，戏抛莲菂种横塘。",
      "长亭无事好思量。"
    ],
    "rhythmic": "浣溪沙"
  },
  {
    "author": "周邦彦",
    "paragraphs": [
      "翠葆参差竹径成。",
      "新荷跳雨泪珠倾。",
      "曲阑斜转小池亭。",
      "风约帘衣归燕急，水摇扇影戏鱼惊。",
      "柳梢残日弄微晴。"
    ],
    "rhythmic": "浣溪沙"
  },
  {
    "author": "周邦彦",
    "paragraphs": [
      "薄薄纱橱望似空。",
      "簟纹如水浸芙蓉。",
      "起来娇眼未惺惚。",
      "强整罗衣抬皓腕，更将纨扇掩酥胸。",
      "羞郎何事面微红。"
    ],
    "rhythmic": "浣溪沙"
  },
  {
    "author": "周邦彦",
    "paragraphs": [
      "宝扇轻圆浅画缯。",
      "象床平稳细穿藤。",
      "飞蝇不到避壶冰。",
      "翠枕面凉频忆睡，玉箫手汗错成声。",
      "日长无力要人凭。"
    ],
    "rhythmic": "浣溪沙"
  },
  {
    "author": "周邦彦",
    "paragraphs": [
      "征骑初停，酒行莫放离歌举。",
      "柳汀莲浦。",
      "看尽江南路。",
      "苦恨斜阳，冉冉催人去。",
      "空回顾。",
      "淡烟横素。",
      "不见扬鞭处。"
    ],
    "rhythmic": "点绛唇"
  },
  {
    "author": "周邦彦",
    "paragraphs": [
      "出林杏子落金盘。",
      "齿软怕尝酸。",
      "可惜半残青紫，犹有小唇丹。",
      "南陌上，落花闲。",
      "雨斑斑。",
      "不言不语，一段伤春，都在眉间。"
    ],
    "rhythmic": "诉衷情"
  },
  {
    "author": "周邦彦",
    "paragraphs": [
      "枫林凋晚叶，关河迥，楚客惨将归。",
      "望一川暝霭，雁声哀怨，半规凉月，人影参差。",
      "酒醒后，泪花销凤蜡，风幕卷金泥。",
      "砧杵韵高，唤回残梦，绮罗香减，牵起馀悲。",
      "亭皋分襟地，难拚处、偏是掩面牵衣。",
      "何况怨怀长结，重见无期。",
      "想寄恨书中，银钩空满，断肠声里，玉筋还垂。",
      "多少暗愁密意，唯有天知。"
    ],
    "rhythmic": "风流子"
  },
  {
    "author": "周邦彦",
    "paragraphs": [
      "川原澄映，烟月冥濛，去舟如叶。",
      "岸足沙平，蒲根水冷留雁唼。",
      "别有孤角吟秋，对晓风呜轧。",
      "红日三竿，醉头扶起还怯。",
      "离思相萦，渐看看、鬓丝堪镊。",
      "舞衫歌扇，何人轻怜细阅。",
      "点检从前恩爱，但凤笺盈箧，愁剪灯花，夜来和泪双叠。"
    ],
    "rhythmic": "华胥引"
  },
  {
    "author": "周邦彦",
    "paragraphs": [
      "地僻无锺鼓。",
      "残灯灭，夜长人倦难度。",
      "寒吹断梗，风翻暗雪，洒窗填户。",
      "宾鸿谩说传书，算过尽、千俦万侣。",
      "始信得、庾信愁多，江淹恨极须赋。",
      "凄凉病损文园，徽弦乍拂，音韵先苦。",
      "淮山夜月，金城暮草，梦魂飞去。",
      "秋霜半入清镜，叹带眼、都移旧处。",
      "更久长、不见文君，归时认否。"
    ],
    "rhythmic": "宴清都"
  },
  {
    "author": "周邦彦",
    "paragraphs": [
      "浮云护月，未放满朱扉。",
      "鼠摇暗壁，萤度破窗，偷入书帏。",
      "秋意浓，闲伫立、庭柯影里。",
      "好风襟袖先知。",
      "夜何其。",
      "江南路绕重山，心知谩与前期。",
      "奈向灯前堕泪，肠断萧娘，旧日书辞。",
      "犹在纸。",
      "雁信绝，清宵梦又稀。"
    ],
    "rhythmic": "四园竹"
  },
  {
    "author": "周邦彦",
    "paragraphs": [
      "绿芜凋尽台城路，殊乡又逢秋晚。",
      "暮雨生寒，鸣蛩劝织，深阁时闻裁剪。",
      "云窗静掩。",
      "叹重拂罗裀，顿疏花簟。",
      "尚有綀囊，露萤清夜照书卷。",
      "荆江留滞最久，故人相望处，离思何限。",
      "渭水西风，长安乱叶，空忆诗情宛转。",
      "凭高眺远。",
      "正玉液新篘，蟹螯初荐。",
      "醉倒山翁，但愁斜照敛。"
    ],
    "rhythmic": "齐天乐"
  },
  {
    "author": "周邦彦",
    "paragraphs": [
      "郊原雨过金英秀。",
      "风扫霜威寒入袖。",
      "感君一曲断肠歌，劝我十分和泪酒。",
      "古道尘清榆柳瘦。",
      "系马邮亭人散后。",
      "今宵灯尽酒醒时，可惜朱颜成皓首。"
    ],
    "rhythmic": "木兰花・玉楼春"
  },
  {
    "author": "周邦彦",
    "paragraphs": [
      "露迷衰草。",
      "疏星挂，凉蟾低下林表。",
      "素娥青女斗婵娟，正倍添凄悄。",
      "渐飒飒、丹枫撼晓。",
      "横天云浪鱼鳞小。",
      "似故人相看，又透入、清辉半饷，特地留照。",
      "迢递望极关山，波穿千里，度日如岁难到。",
      "凤楼今夜听秋风，奈五更愁抱。",
      "想玉匣、哀弦闭了。",
      "无心重理相思调。",
      "见皓月、牵离恨，屏掩孤颦，泪流多少。"
    ],
    "rhythmic": "霜叶飞"
  },
  {
    "author": "周邦彦",
    "paragraphs": [
      "寒莹晚空，点清镜、断霞孤鹜。",
      "对客馆深扃，霜草未衰更绿。",
      "倦游厌旅，但梦绕、阿娇金屋。",
      "想故人别后，尽日空疑风竹。",
      "塞北氍毹，江南图障，是处温燠。",
      "更花管云笺，犹写寄情旧曲。",
      "音尘迢递，但劳远目。",
      "今夜长，争奈枕单人独。"
    ],
    "rhythmic": "蕙兰芳引"
  },
  {
    "author": "周邦彦",
    "paragraphs": [
      "暮色分平野。",
      "傍苇岸、征帆卸。",
      "烟村极浦，树藏孤馆，秋景如画。",
      "渐别离气味难禁也。",
      "更物象、供潇洒。",
      "念多材浑衰减，一怀幽恨难写。",
      "追念绮窗人，天然自、风韵娴雅。",
      "竟夕起相思，谩嗟怨遥夜。",
      "又还将、两袖珠泪，沈吟向寂寥寒灯下。",
      "玉骨为多感，瘦来无一把。"
    ],
    "rhythmic": "塞垣春"
  },
  {
    "author": "周邦彦",
    "paragraphs": [
      "苍藓沿阶，冷萤粘屋，庭树望秋先陨。",
      "渐雨凄风迅。",
      "澹暮色，倍觉园林清润。",
      "汉姬纨扇在，重吟玩、弃掷未忍。",
      "登山临水，此恨自古，销磨不尽。",
      "牵引。",
      "记试酒归时，映月同看雁阵。",
      "宝幄香缨，熏炉象尺，夜寒灯晕。",
      "谁念留滞故国，旧事劳方寸。",
      "唯丹青相伴，那更尘昏蠹损。"
    ],
    "rhythmic": "丁香结"
  },
  {
    "author": "周邦彦",
    "paragraphs": [
      "波落寒汀，村渡向晚，遥看数点帆小。",
      "乱叶翻鸦，惊风破雁，天角孤云缥缈。",
      "官柳萧疏，甚尚挂、微微残照。",
      "景物关情，川途换目，顿来催老。",
      "渐解狂朋欢意少。",
      "奈犹被、思牵情绕。",
      "座上琴心，机中锦字，觉最萦怀抱。",
      "也知人、悬望久，蔷薇谢、归来一笑。",
      "欲梦高唐，未成眠、霜空又晓。"
    ],
    "rhythmic": "氐州第一"
  },
  {
    "author": "周邦彦",
    "paragraphs": [
      "候馆丹枫吹尽，面旋随风舞。",
      "夜寒霜月，飞来伴孤旅。",
      "还是独拥秋衾，梦馀酒困都醒，满怀离苦。",
      "甚情绪。",
      "深念凌波微步。",
      "幽房暗相遇，泪珠都作，秋宵枕前雨。",
      "此恨音驿难通，待凭征雁归时，带将愁去。"
    ],
    "rhythmic": "解蹀躞"
  },
  {
    "author": "周邦彦",
    "paragraphs": [
      "并刀如水，吴盐胜雪，纤手破新橙。",
      "锦幄初温，兽烟不断，相对坐调笙。",
      "低声问向谁行宿，城上已三更。",
      "马滑霜浓，不如休去，直是少人行。"
    ],
    "rhythmic": "少年游"
  },
  {
    "author": "周邦彦",
    "paragraphs": [
      "云接平冈，山围寒野，路回渐转孤城。",
      "衰柳啼鸦，惊风驱雁，动人一片秋声。",
      "倦途休驾，澹烟里、微茫见星。",
      "尘埃憔悴，生怕黄昏，离思牵萦。",
      "华堂旧日逢迎。",
      "花艳参差，香雾飘零。",
      "弦管当头，偏怜娇凤，夜深簧暖笙清。",
      "眼波传意，恨密约、匆匆未成。",
      "许多烦恼，只为当时，一饷留情。"
    ],
    "rhythmic": "庆春宫・高阳台"
  },
  {
    "author": "周邦彦",
    "paragraphs": [
      "冬衣初染远山青。",
      "双丝云雁绫。",
      "夜寒袖湿欲成冰。",
      "都缘珠泪零。",
      "情黯黯，闷腾腾。",
      "身如秋后蝇。",
      "若教随马逐郎行。",
      "不辞多少程。"
    ],
    "rhythmic": "醉桃源・阮郎归"
  },
  {
    "author": "周邦彦",
    "paragraphs": [
      "菖蒲叶老水平沙。",
      "临流苏小家。",
      "画阑曲径宛秋蛇。",
      "金英垂露华。",
      "烧蜜炬，引莲娃。",
      "酒香薰脸霞。",
      "再来重约日西斜。",
      "倚门听暮鸦。"
    ],
    "rhythmic": "醉桃源・阮郎归"
  },
  {
    "author": "周邦彦",
    "paragraphs": [
      "孤馆迢迢，暮天草露沾衣润。",
      "夜来秋近。",
      "月晕通风信。",
      "今日原头，黄叶飞成阵。",
      "知人闷。",
      "故来相趁。",
      "共结临岐恨。"
    ],
    "rhythmic": "点绛唇"
  },
  {
    "author": "周邦彦",
    "paragraphs": [
      "叶下斜阳照水。",
      "卷轻浪、沈沈千里。",
      "桥上酸风射眸子。",
      "立多时，看黄昏，灯火市。",
      "古屋寒窗底。",
      "听几片、井桐飞坠。",
      "不恋单衾再三起。",
      "有谁知，为萧娘，书一纸。"
    ],
    "rhythmic": "夜游宫",
    "tags": ["宋词三百首"]
  },
  {
    "author": "周邦彦",
    "paragraphs": [
      "客去车尘未敛。",
      "古帘暗、雨苔千点。",
      "月皎风清在处见。",
      "奈今宵，照初弦，吹一箭。",
      "池曲河声转。",
      "念归计，眼迷魂乱。",
      "明日前村更荒远。",
      "且开尊，任红鳞，生酒面。"
    ],
    "rhythmic": "夜游宫"
  },
  {
    "author": "周邦彦",
    "paragraphs": [
      "堤前亭午未融霜。",
      "风紧雁无行。",
      "重寻旧日岐路，茸帽北游装。",
      "期信杳，别离长。",
      "远情伤。",
      "风翻酒幔，寒凝茶烟，又是何乡。"
    ],
    "rhythmic": "诉衷情"
  },
  {
    "author": "周邦彦",
    "paragraphs": [
      "枝头风势渐小。",
      "看暮鸦飞了。",
      "又是黄昏，闭门收返照。",
      "江南人去路缈。",
      "信未通、愁已先到。",
      "怕见孤灯，霜寒催睡早。"
    ],
    "rhythmic": "伤情怨・清商怨"
  },
  {
    "author": "周邦彦",
    "paragraphs": [
      "高柳春才软，冻梅寒更香。",
      "暮雪助清峭，玉尘散林塘。",
      "那堪飘风递冷，故遣度幕穿窗。",
      "似欲料理新妆。",
      "呵手弄丝簧。",
      "冷落词赋客，萧索水云乡。",
      "援毫授简，风流犹忆东梁。",
      "望虚檐徐转，迥廊未扫，夜长莫惜空酒觞。"
    ],
    "rhythmic": "红林擒近"
  },
  {
    "author": "周邦彦",
    "paragraphs": [
      "风雪惊初霁，水乡增暮寒。",
      "树杪坠飞羽，檐牙挂琅玕。",
      "才喜门堆巷积，可惜迤逦销残。",
      "渐看低竹翩翻。",
      "清池涨微澜。",
      "步屐晴正好，宴席晚方欢。",
      "梅花耐冷，亭亭来入冰盘。",
      "对前山横素，愁云变色，放杯同觅高处看。"
    ],
    "rhythmic": "红林擒近"
  },
  {
    "author": "周邦彦",
    "paragraphs": [
      "金花落烬灯，银砾鸣窗雪。",
      "夜深微漏断，行人绝。",
      "风扉不定，竹圃琅玕折。",
      "玉人新间阔。",
      "著甚情悰，更当恁地时节。",
      "无言敧枕，帐底流清血。",
      "愁如春后絮，来相接。",
      "知他那里，争信人心切。",
      "除共天公说。",
      "不成也还，似伊无个分别。"
    ],
    "rhythmic": "满路花・促拍满路花"
  },
  {
    "author": "周邦彦",
    "paragraphs": [
      "风销焰蜡，露浥烘炉。",
      "花市光相射。",
      "桂华流瓦。",
      "纤云散，耿耿素娥欲下。",
      "衣裳淡雅。",
      "看楚女、纤腰一把。",
      "箫鼓喧，人影参差，满路飘香麝。",
      "因念都城放夜。",
      "望千门如昼，嬉笑游冶。",
      "钿车罗帕。",
      "相逢处，自有暗尘随马。",
      "年光是也。",
      "唯只见、旧情衰谢。",
      "清漏移，飞盖归来，从舞休歌罢。"
    ],
    "rhythmic": "解语花",
    "tags": ["宋词三百首"]
  },
  {
    "author": "周邦彦",
    "paragraphs": [
      "快风收雨，亭馆清残燠。",
      "池光静横秋影，岸柳如新沐。",
      "闻道宜城酒美，昨日新醅熟。",
      "轻镳相逐。",
      "冲泥策马，来折东篱半开菊。",
      "华堂花艳对列，一一惊郎目。",
      "歌韵巧共泉声，间杂琮琤玉。",
      "惆怅周郎已老，莫唱当时曲。",
      "幽欢难卜。",
      "明年谁健，更把茱萸再三嘱。"
    ],
    "rhythmic": "六么令"
  },
  {
    "author": "周邦彦",
    "paragraphs": [
      "霁景、对霜蟾乍升，素烟如扫。",
      "千林夜缟。",
      "徘徊处、渐移深窈。",
      "何人正弄，孤影蹁跹，西窗悄。",
      "冒霜冷貂裘，玉斝邀云表。",
      "共寒光、饮清醥。",
      "淮左旧游，记送行人，归来山路窵。",
      "驻马望素魄，印遥碧、金枢小。",
      "爱秀色、初娟好。",
      "念漂浮、绵绵思远道。",
      "料异日宵征，必定还相照。",
      "奈何人自衰老。"
    ],
    "rhythmic": "倒犯"
  },
  {
    "author": "周邦彦",
    "paragraphs": [
      "对宿烟收，春禽静，飞雨时鸣高屋。",
      "墙头青玉旆，洗铅霜都尽，嫩梢相触。",
      "润逼琴丝，寒侵枕障，虫网吹沾帘竹。",
      "邮亭无人处，听檐声不断，困眠初熟。",
      "奈愁极顿惊，梦轻难记，自怜幽独。",
      "行人归意速。",
      "最先念、流潦妨车毂。",
      "怎奈向、兰成憔悴，卫玠清羸，等闲时、易伤心目。",
      "未怪平阳客，双泪落、笛中哀曲。",
      "况萧索、青芜国。",
      "红糁铺地，门外荆桃如菽。",
      "夜游共谁秉烛。"
    ],
    "rhythmic": "大",
    "tags": ["宋词三百首"]
  },
  {
    "author": "周邦彦",
    "paragraphs": [
      "溪源新腊后。",
      "见数朵江梅，剪裁初就。",
      "晕酥砌玉芳英嫩，故把春心轻漏。",
      "前村昨夜，想弄月、黄昏时候。",
      "孤岸峭，疏影横斜，浓香暗沾襟袖。",
      "尊前赋与多材，问岭外风光，故人知否。",
      "寿阳谩斗。",
      "终不似，照水一枝清瘦。",
      "风娇雨秀。",
      "好乱插、繁花盈首。",
      "须信道，羌管无情，看看又奏。"
    ],
    "rhythmic": "玉烛新"
  },
  {
    "author": "周邦彦",
    "paragraphs": [
      "粉墙低，梅花照眼，依然旧风味。",
      "露痕轻缀。",
      "疑净洗铅华，无限佳丽。",
      "去年胜赏曾孤倚。",
      "冰盘同宴喜。",
      "更可惜，雪中高树，香篝熏素被。",
      "今年对花最匆匆，相逢似有恨，依依愁悴。",
      "吟望久，青苔上、旋看飞坠。",
      "相将见、脆丸荐酒，人正在、空江烟浪里。",
      "但梦想、一枝潇洒，黄昏斜照水。"
    ],
    "rhythmic": "花犯",
    "tags": ["宋词三百首"]
  },
  {
    "author": "周邦彦",
    "paragraphs": [
      "肌肤绰约真仙子，来伴冰霜。",
      "洗尽铅黄。",
      "素面初无一点妆。",
      "寻花不用持银烛，暗里闻香。",
      "零落池塘。",
      "分付馀妍与寿阳。"
    ],
    "rhythmic": "丑奴儿・采桑子"
  },
  {
    "author": "周邦彦",
    "paragraphs": [
      "素肌应怯馀寒，艳阳占立青芜地。",
      "樊川照日，灵关遮路，残红敛避。",
      "传火楼台，妒花风雨，长门深闭。",
      "亚帘栊半湿，一枝在手，偏勾引、黄昏泪。",
      "别有风前月底。",
      "布繁英、满圆歌吹。",
      "朱铅退尽，潘妃却酒，昭君乍起。",
      "雪浪翻空，粉裳缟夜，不成春意。",
      "恨玉容不见，琼英谩好，与何人比。"
    ],
    "rhythmic": "水龙吟"
  },
  {
    "author": "周邦彦",
    "paragraphs": [
      "正单衣试酒，恨客里、光阴虚掷。",
      "愿春暂留，春归如过翼。",
      "一去无迹。",
      "为问花何在，夜来风雨，葬楚宫倾国。",
      "钗钿堕处遗香泽。",
      "乱点桃蹊，轻翻柳陌。",
      "多情为谁追惜。",
      "但蜂媒蝶使，时叩窗隔。",
      "东园岑寂。",
      "渐蒙笼暗碧。",
      "静绕珍丛底，成叹息。",
      "长条故惹行客。",
      "似牵衣待话，别情无极。",
      "残英小、强簪巾帻。",
      "终不似一朵，钗头颤袅，向人敧侧。",
      "漂流处、莫趁潮汐。",
      "恐断红、尚有相思字，何由见得。"
    ],
    "rhythmic": "六丑",
    "tags": ["宋词三百首"]
  },
  {
    "author": "周邦彦",
    "paragraphs": [
      "金闺平帖春云暖。",
      "昼漏花前短。",
      "玉颜酒解艳红消。",
      "一面捧心啼困、不成娇。",
      "别来新翠迷行径。",
      "窗锁玲珑影。",
      "砑绫小字夜来封。",
      "斜倚曲栏凝睇、数归鸿。"
    ],
    "rhythmic": "虞美人"
  },
  {
    "author": "周邦彦",
    "paragraphs": [
      "廉纤小雨池塘遍。",
      "细点看萍面。",
      "一双燕子守朱门。",
      "比似寻常时候、易黄昏。",
      "宜城酒泛浮香絮。",
      "细作更阑语。",
      "相将羁思乱如云。",
      "又是一窗灯影、两愁人。"
    ],
    "rhythmic": "虞美人"
  },
  {
    "author": "周邦彦",
    "paragraphs": [
      "柳阴直。",
      "烟里丝丝弄碧。",
      "隋堤上、曾见几番，拂水飘绵送行色。",
      "登临望故国。",
      "谁识。",
      "京华倦客。",
      "长亭路，年去岁来，应折柔条过千尺。",
      "闲寻旧踪迹。",
      "又酒趁哀弦，灯照离席。",
      "梨花榆火催寒食。",
      "愁一箭风快，半篙波暖，回头迢递便数驿。",
      "望人在天北。",
      "凄恻。",
      "恨堆积。",
      "渐别浦萦回，津堠岑寂。",
      "斜阳冉冉春无极。",
      "念月榭携手，露桥闻笛。",
      "沈思前事，似梦里，泪暗滴。"
    ],
    "rhythmic": "兰陵王",
    "tags": ["宋词三百首"]
  },
  {
    "author": "周邦彦",
    "paragraphs": [
      "爱日轻明新雪后。",
      "柳眼星星，渐欲穿窗牖。",
      "不待长亭倾别酒。",
      "一枝已入骚人手。",
      "浅浅挼蓝轻蜡透。",
      "过尽冰霜，便与春争秀。",
      "强对青铜簪白首。",
      "老来风味难依旧。"
    ],
    "rhythmic": "蝶恋花"
  },
  {
    "author": "周邦彦",
    "paragraphs": [
      "桃萼新香梅落后。",
      "暗叶藏鸦，苒苒垂亭牖。",
      "舞困低迷如著酒。",
      "乱丝偏近游人手。",
      "雨过朦胧斜日透。",
      "客舍青青，特地添明秀。",
      "莫话扬鞭回别首。",
      "渭城荒远无交旧。"
    ],
    "rhythmic": "蝶恋花"
  },
  {
    "author": "周邦彦",
    "paragraphs": [
      "蠢蠢黄金初脱后。",
      "暖日飞绵，取次粘窗牖。",
      "不见长条低拂酒。",
      "赠行应已输先手。",
      "莺掷金梭飞不透。",
      "小榭危楼，处处添奇秀。",
      "何日隋堤萦马首。",
      "路长人倦空思旧。"
    ],
    "rhythmic": "蝶恋花"
  },
  {
    "author": "周邦彦",
    "paragraphs": [
      "小阁阴阴人寂后。",
      "翠幕褰风，烛影摇疏牖。",
      "夜半霜寒初索酒。",
      "金刀正在柔荑手。",
      "彩薄粉轻光欲透。",
      "小叶尖新，未放双眉秀。",
      "记得长条垂鹢首。",
      "别离情味还依旧。"
    ],
    "rhythmic": "蝶恋花"
  },
  {
    "author": "周邦彦",
    "paragraphs": [
      "佳丽地。",
      "南朝盛事谁记。",
      "山围故国绕清江，髻鬟对起。",
      "怒涛寂寞打孤城，风樯遥度天际。",
      "断崖树，犹倒倚。",
      "莫愁艇子曾系。",
      "空馀旧迹郁苍苍，雾沈半垒。",
      "夜深月过女墙来，赏心东望淮水。",
      "酒旗戏鼓甚处市。",
      "想依稀、王谢邻里。",
      "燕子不知何世。",
      "入寻常、巷陌人家，相对如说兴亡，斜阳里。"
    ],
    "rhythmic": "西河",
    "tags": ["宋词三百首"]
  },
  {
    "author": "周邦彦",
    "paragraphs": [
      "佳约人未知，背地伊先变。",
      "恶会称停事，看深浅。",
      "如今信我，委的论长远。",
      "好来无可怨。",
      "洎合教伊，因些事后分散。",
      "密意都休，待说先肠断。",
      "此恨除非是，天相念。",
      "坚心更守，未死终相见。",
      "多少闲磨难。",
      "到得其时，知他做甚头眼。"
    ],
    "rhythmic": "归去难・促拍满路花"
  },
  {
    "author": "周邦彦",
    "paragraphs": [
      "浮玉飞琼，向邃馆静轩，倍增清绝。",
      "夜窗垂练，何用交光明月。",
      "近闻道、官阁多梅，趁暗香未远，冻蕊初发。",
      "倩谁摘取，寄赠情人桃叶。",
      "回文近传锦字，道为君瘦损，是人都说。",
      "祆知染红著手，胶梳粘发。",
      "转思量、镇长堕睫。",
      "都只为、情深意切。",
      "欲报消息，无一句、堪愈愁结。"
    ],
    "rhythmic": "三部乐"
  },
  {
    "author": "周邦彦",
    "paragraphs": [
      "银河宛转三千曲。",
      "浴凫飞鹭澄波绿。",
      "何处是归舟。",
      "夕阳江上楼。",
      "天憎梅浪发。",
      "故下封枝雪。",
      "深院卷帘看。",
      "应怜江上寒。"
    ],
    "rhythmic": "菩萨蛮"
  },
  {
    "author": "周邦彦",
    "paragraphs": [
      "夜阑人静。",
      "月痕寄、梅梢疏影。",
      "帘外曲角栏干近。",
      "旧携手处，花发雾寒成阵。",
      "应是不禁愁与恨。",
      "纵相逢难问。",
      "黛眉曾把春衫印。",
      "后期无定。",
      "断肠香销尽。"
    ],
    "rhythmic": "品令"
  },
  {
    "author": "周邦彦",
    "paragraphs": [
      "玉琴虚下伤心泪。",
      "只有文君知曲意。",
      "帘烘楼迥月宜人，酒暖香融春有味。",
      "萋萋芳草迷千里。",
      "惆怅王孙行未已。",
      "天涯回首一销魂，二十四桥歌舞地。"
    ],
    "rhythmic": "玉楼春"
  },
  {
    "author": "周邦彦",
    "paragraphs": [
      "双阙笼嘉气，寒威日晚，岁华将暮。",
      "小院闲庭，对寒梅照雪，淡烟凝素。",
      "忍当迅景，动无限、伤春情绪。",
      "犹赖是、上苑风光渐好，芳容将煦。",
      "草荚兰芽渐吐。",
      "且寻芳、更休思虑。",
      "这浮世、甚驱驰利禄，奔竞尘土。",
      "纵有魏珠照乘，未买得流年住。",
      "争如盛饮流霞，醉偎琼树。"
    ],
    "rhythmic": "黄鹂绕碧树"
  },
  {
    "author": "周邦彦",
    "paragraphs": [
      "帘烘泪雨乾，酒压愁城破。",
      "冰壶防饮渴，培残火。",
      "朱消粉退，绝胜新梳裹。",
      "不是寒宵短，日上三竿，殢人犹要同卧。",
      "如今多病，寂寞章台左。",
      "黄昏风弄雪，门深锁。",
      "兰房密爱，万种思量过。",
      "也须知有我。",
      "著甚情悰，你但忘了人呵。"
    ],
    "rhythmic": "满路花・促拍满路花"
  },
  {
    "author": "周邦彦",
    "paragraphs": [
      "上马人扶残醉，晓风吹未醒。",
      "映水曲、翠瓦朱檐，垂杨里、乍见津亭。",
      "当时曾题败壁，蛛丝罩、淡墨苔晕青。",
      "念去来、岁月如流，徘徊久、叹息愁思盈。",
      "去去倦寻路程。",
      "江陵旧事，何曾再问杨琼。",
      "旧曲凄清。",
      "敛愁黛、与谁听。",
      "尊前故人如在，想念我、最关情。",
      "何须渭城。",
      "歌声未尽处，先泪零。"
    ],
    "rhythmic": "绮寮怨",
    "tags": ["宋词三百首"]
  },
  {
    "author": "周邦彦",
    "paragraphs": [
      "夜色催更，清尘收露，小曲幽坊月暗。",
      "竹槛灯窗，识秋娘庭院。",
      "笑相遇，似觉琼枝玉树，暖日明霞光烂。",
      "水眄兰情，总平生稀见。",
      "画图中、旧识春风面。",
      "谁知道、自到瑶台畔。",
      "眷恋雨润云温，苦惊风吹散。",
      "念荒寒、寄宿无人馆。",
      "重门闭、败壁秋虫叹。",
      "怎奈向、一缕相思，隔溪山不断。"
    ],
    "rhythmic": "拜星月・拜星月慢",
    "tags": ["宋词三百首"]
  },
  {
    "author": "周邦彦",
    "paragraphs": [
      "隋堤路。",
      "渐日晚、密霭生深树。",
      "阴阴淡月笼沙，还宿河桥深处。",
      "无情画舸，都不管、烟波隔南浦。",
      "等行人、醉拥重衾，载将离恨归去。",
      "因念旧客京华，长偎傍、疏林小槛欢聚。",
      "冶叶倡条俱相识，仍惯见、珠歌翠舞。",
      "如今向、渔村水驿，夜如岁、焚香独自语。",
      "有何人、念我无憀，梦魂凝想鸳侣。"
    ],
    "rhythmic": "尉迟杯",
    "tags": ["宋词三百首"]
  },
  {
    "author": "周邦彦",
    "paragraphs": [
      "暗尘四敛。",
      "楼观迥出，高映孤馆。",
      "清漏将短。",
      "厌闻夜久，签声动书幔。",
      "桂华又满。",
      "闲步露草，偏爱幽远。",
      "花气清婉，望中迤逦，城阴度河岸。",
      "倦客最萧索，醉倚斜桥穿柳线。",
      "还似汴堤，虹梁横水面。",
      "看浪飐春灯，舟下如箭。",
      "此行重见。",
      "叹故友难逢，羁思空乱。",
      "两眉愁、向谁舒展。"
    ],
    "rhythmic": "绕佛阁"
  },
  {
    "author": "周邦彦",
    "paragraphs": [
      "州夹苍崖，下枕江山是城郭。",
      "望海霞接日，红翻水面，晴风吹草，青摇山脚。",
      "波暖凫鷖作。",
      "沙痕退、夜潮正落。",
      "疏林外、一点炊烟，渡口参差正寥廓。",
      "自叹劳生，经年何事，京华信漂泊。",
      "念渚蒲汀柳，空归闲梦，风轮雨楫，终辜前约。",
      "情景牵心眼，流连处、利名易薄。",
      "回头谢、冶叶倡条，便入渔钓乐。"
    ],
    "rhythmic": "一寸金"
  },
  {
    "author": "周邦彦",
    "paragraphs": [
      "月皎惊乌栖不定。",
      "更漏将残，轣辘，牵金井。",
      "唤起两眸清炯炯。",
      "泪花落枕红棉泠。",
      "执手霜风吹鬓影。",
      "去意徊徨，别语愁难听。",
      "楼上阑干横斗柄。",
      "露寒人远鸡相应。"
    ],
    "rhythmic": "蝶恋花",
    "tags": ["宋词三百首"]
  },
  {
    "author": "周邦彦",
    "paragraphs": [
      "尘满一絣文绣。",
      "泪湿领巾红皱。",
      "初暖绮罗轻，腰胜武昌官柳。",
      "长昼。",
      "长昼。",
      "困卧午窗中酒。"
    ],
    "rhythmic": "如梦令"
  },
  {
    "author": "周邦彦",
    "paragraphs": [
      "门外迢迢行路。",
      "谁送郎边尺素。",
      "巷陌雨馀风，当面湿花飞去。",
      "无绪。",
      "无绪。",
      "闲处偷垂玉箸。"
    ],
    "rhythmic": "如梦令"
  },
  {
    "author": "周邦彦",
    "paragraphs": [
      "蜀丝趁日染乾红。",
      "微暖面脂融。",
      "博山细篆霭房栊。",
      "静看打窗虫。",
      "愁多胆怯疑虚幕，声不断、暮景疏钟。",
      "团团四壁小屏风。",
      "啼尽梦魂中。"
    ],
    "rhythmic": "月中行・月宫春"
  },
  {
    "author": "周邦彦",
    "paragraphs": [
      "日薄尘飞官路平。",
      "眼前喜见汴河倾。",
      "地遥人倦莫兼程。",
      "下马先寻题壁字，出门闲记榜村名。",
      "早收灯火梦倾城。"
    ],
    "rhythmic": "浣沙溪・浣溪沙"
  },
  {
    "author": "周邦彦",
    "paragraphs": [
      "贪向津亭拥去车。",
      "不辞泥雨溅罗襦。",
      "泪多脂粉了无馀。",
      "酒酽未须令客醉，路长终是少人扶。",
      "早教幽梦到华胥。"
    ],
    "rhythmic": "浣沙溪・浣溪沙"
  },
  {
    "author": "周邦彦",
    "paragraphs": [
      "不为萧娘旧约寒。",
      "何因容易别长安。",
      "预愁衣上粉痕乾。",
      "幽阁深沈灯焰喜，小炉邻近酒杯宽。",
      "为君门外脱归鞍。"
    ],
    "rhythmic": "浣沙溪・浣溪沙"
  },
  {
    "author": "周邦彦",
    "paragraphs": [
      "辽鹤归来，故乡多少伤心地。",
      "寸书不寄。",
      "鱼浪空千里。",
      "凭仗桃根，说与凄凉意。",
      "愁无际。",
      "旧时衣袂。",
      "犹有东门泪。"
    ],
    "rhythmic": "点绛唇"
  },
  {
    "author": "周邦彦",
    "paragraphs": [
      "檐牙缥缈小倡楼。",
      "凉月挂银钩。",
      "聒席笙歌，透帘灯火，风景似扬州。",
      "当时面色欺春雪，曾伴美人游。",
      "今日重来，更无人问，独自倚阑愁。"
    ],
    "rhythmic": "少年游"
  },
  {
    "author": "周邦彦",
    "paragraphs": [
      "歌席上，无赖是横波。",
      "宝髻玲珑敧玉燕，绣巾柔腻掩香罗。",
      "人好自宜多。",
      "无个事，因甚敛双蛾。",
      "浅淡梳妆疑见画，惺忪言语胜闻歌。",
      "何况会婆娑。"
    ],
    "rhythmic": "望江南・忆江南"
  },
  {
    "author": "周邦彦",
    "paragraphs": [
      "衣染莺黄。",
      "爱停歌驻拍，劝酒持觞。",
      "低鬟蝉影动，私语口脂香。",
      "檐露滴，竹风凉。",
      "拚剧饮淋浪。",
      "夜渐深，笼灯就月，子细端相。",
      "知音见说无双。",
      "解移宫换羽，未怕周郎。",
      "长颦知有恨，贪耍不成妆。",
      "些个事，恼人肠。",
      "试说与何妨。",
      "又恐伊、寻消问息，瘦减容光。"
    ],
    "rhythmic": "意难忘"
  },
  {
    "author": "周邦彦",
    "paragraphs": [
      "人人花艳明春柳。",
      "忆筵上、偷携手。",
      "趁歌停舞罢来相就。",
      "醒醒个、无些酒。",
      "比目香囊新刺绣。",
      "连隔座、一时薰透。",
      "为甚月中归，长是他、随车后。"
    ],
    "rhythmic": "迎春乐"
  },
  {
    "author": "周邦彦",
    "paragraphs": [
      "莫倚能歌敛黛眉。",
      "此歌能有几人知。",
      "他日相逢花月底。",
      "重理。",
      "好声须记得来时。",
      "苦恨城头更漏永，无情岂解惜分飞。",
      "休诉金尊推玉臂。",
      "从醉。",
      "明朝有酒遣谁持。"
    ],
    "rhythmic": "定风波"
  },
  {
    "author": "周邦彦",
    "paragraphs": [
      "画烛寻欢去，羸马载愁归。",
      "念取酒东垆，尊罍虽近，采花南浦，蜂蝶须知。",
      "自分袂、天阔鸿稀。",
      "空怀梦约心期。",
      "楚客忆江蓠。",
      "算宋玉、未必为秋悲。"
    ],
    "rhythmic": "红罗袄"
  },
  {
    "author": "周邦彦",
    "paragraphs": [
      "当时携手城东道。",
      "月堕檐牙人睡了。",
      "酒边难使客愁惊，帐底不教春梦到。",
      "别来人事如秋草。",
      "应有吴霜侵翠葆。",
      "夕阳深锁绿苔门，一任卢郎愁里老。"
    ],
    "rhythmic": "玉楼春"
  },
  {
    "author": "周邦彦",
    "paragraphs": [
      "大堤花艳惊郎目。",
      "秀色秾华看不足。",
      "休将宝瑟写幽怀，座上有人能顾曲。",
      "平波落照涵赪玉。",
      "画舸亭亭浮澹渌。",
      "临分何以祝深情，只有别离三万斛。"
    ],
    "rhythmic": "玉楼春"
  },
  {
    "author": "周邦彦",
    "paragraphs": [
      "玉奁收起新妆了。",
      "鬓畔斜枝红袅袅。",
      "浅颦轻笑百般宜，试著春衫犹更好。",
      "裁金簇翠天机巧。",
      "不称野人簪破帽。",
      "满头聊插片时狂，顿减十年尘土貌。"
    ],
    "rhythmic": "玉楼春"
  },
  {
    "author": "周邦彦",
    "paragraphs": [
      "桃溪不作从容住。",
      "秋藕绝来无续处。",
      "当时相候赤栏桥，今日独寻黄叶路。",
      "烟中列岫青无数。",
      "雁背夕阳红欲暮。",
      "人如风后入江云，情似雨馀黏地絮。"
    ],
    "rhythmic": "玉楼春"
  },
  {
    "author": "周邦彦",
    "paragraphs": [
      "河桥送人处，凉夜何其。",
      "斜月远堕馀辉。",
      "铜盘烛泪已流尽，霏霏凉露沾衣。",
      "相将散离会，探风前津鼓，树杪参旗。",
      "华骢会意，纵扬鞭、亦自行迟。",
      "迢递路回清野，人语渐无闻，空带愁归。",
      "何意重红满地，遗钿不见，斜径都迷。",
      "兔葵燕麦，向残阳、欲与人齐。",
      "但徘徊班草，欷歔酹酒，极望天西。"
    ],
    "rhythmic": "夜飞鹊・夜飞鹊慢",
    "tags": ["宋词三百首"]
  },
  {
    "author": "周邦彦",
    "paragraphs": [
      "花竹深，房栊好。",
      "夜阒无人到。",
      "隔窗寒雨，向壁孤灯弄馀照。",
      "泪多罗袖重，意密莺声小。",
      "正魂惊梦怯，门外已知晓。",
      "去难留，话未了。",
      "早促登长道。",
      "风披宿雾，露洗初阳射林表。",
      "乱愁迷远览，苦语萦怀抱。",
      "谩回头，更堪归路杳。"
    ],
    "rhythmic": "早梅芳・喜迁莺"
  },
  {
    "author": "周邦彦",
    "paragraphs": [
      "缭墙深，丛竹绕。",
      "宴席临清沼。",
      "微呈纤履，故隐烘帘自嬉笑。",
      "粉香妆晕薄，带紧腰围小。",
      "看鸿惊凤翥，满座叹轻妙。",
      "酒醒时，会散了。",
      "回首城南道。",
      "河阴高转，露脚斜飞夜将晓。",
      "异乡淹岁月，醉眼迷登眺。",
      "路迢迢，恨满千里草。"
    ],
    "rhythmic": "早梅芳・喜迁莺"
  },
  {
    "author": "周邦彦",
    "paragraphs": [
      "逗晓看娇面。",
      "小窗深、弄明未遍。",
      "爱残朱宿粉云鬟乱。",
      "最好是、帐中见。",
      "说梦双蛾微敛。",
      "锦衾温、酒香未断。",
      "待起难舍拚。",
      "任日炙、画栏暖。"
    ],
    "rhythmic": "凤来朝"
  },
  {
    "author": "周邦彦",
    "paragraphs": [
      "昨夜里，又再宿桃源，醉邀仙侣。",
      "听碧窗风快，珠帘半卷疏雨。",
      "多少离恨苦。",
      "方留连啼诉。",
      "凤帐晓，又是匆匆，独自归去。",
      "愁睹。",
      "满怀泪粉，瘦马冲泥寻去路。",
      "谩回首、烟迷望眼，依稀见朱户。",
      "似痴似醉，暗恼损、凭阑情绪。",
      "澹暮色，看尽栖鸦乱舞。"
    ],
    "rhythmic": "芳草渡・系裙腰"
  },
  {
    "author": "周邦彦",
    "paragraphs": [
      "露柳好风标，娇莺能语。",
      "独占春光最多处。",
      "浅颦轻笑，未肯等闲分付。",
      "为谁心子里，长长苦。",
      "洞房见说，云深无路。",
      "凭仗青鸾道情素。",
      "酒空歌断，又被涛江催去。",
      "怎奈向、言不尽，愁无数。"
    ],
    "rhythmic": "感皇恩"
  },
  {
    "author": "周邦彦",
    "paragraphs": [
      "灯前欲去仍留恋。",
      "肠断朱扉远。",
      "未须红雨洗香腮。",
      "待得蔷薇花谢、便归来。",
      "舞腰歌版闲时按。",
      "一任傍人看。",
      "金炉应见旧残煤。",
      "莫使恩情容易、似寒灰。"
    ],
    "rhythmic": "虞美人"
  },
  {
    "author": "周邦彦",
    "paragraphs": [
      "疏篱曲径田家小。",
      "云树开清晓。",
      "天寒山色有无中。",
      "野外一声钟起、送孤蓬。",
      "添衣策马寻亭堠。",
      "愁抱惟宜酒。",
      "菰蒲睡鸭占陂塘。",
      "纵被行人惊散、又成双。"
    ],
    "rhythmic": "虞美人"
  },
  {
    "author": "周邦彦",
    "paragraphs": [
      "玉觞才掩朱弦悄。",
      "弹指壶天晓。",
      "回头犹认倚墙花。",
      "只向小桥南畔、便天涯。",
      "银蟾依旧当窗满。",
      "顾影魂先断。",
      "凄风休飐半残灯。",
      "拟倩今宵归梦、到云屏。"
    ],
    "rhythmic": "虞美人"
  },
  {
    "author": "周邦彦",
    "paragraphs": [
      "铅华淡伫新妆束。",
      "好风韵、天然异俗。",
      "彼此知名，虽然初见，情分先熟。",
      "垆烟淡淡云屏曲。",
      "睡半醒、生香透肉。",
      "赖得相逢，若还虚过，生世不足。"
    ],
    "rhythmic": "玉团儿"
  },
  {
    "author": "周邦彦",
    "paragraphs": [
      "妍姿艳态腰如束。",
      "笑无限、桃粗杏俗。",
      "玉体横陈，云鬟斜坠，春睡还熟。",
      "夕阳斗转阑干曲。",
      "乍醉起、馀霞衬肉。",
      "搦粉搓酥，剪云裁雾，比并不足。"
    ],
    "rhythmic": "玉团儿"
  },
  {
    "author": "周邦彦",
    "paragraphs": [
      "宿雾藏春，馀寒带雨，占得群芳开晚。",
      "艳初弄秀，倚东风娇懒。",
      "隔叶黄鹂传好音，唤入深丛中探。",
      "数枝新，比昨朝、又早红稀香浅。",
      "眷恋。",
      "重来倚槛。",
      "当韶华、未可轻辜双眼。",
      "赏心随分乐，有清尊檀板。",
      "每岁嬉游能几日，莫使一生歌欠。",
      "忍因循、片花飞、又成春减。"
    ],
    "rhythmic": "粉蝶儿慢"
  },
  {
    "author": "周邦彦",
    "paragraphs": [
      "几日来、真个醉。",
      "不知道、窗外乱红，已深半指。",
      "花影被风摇碎。",
      "拥春酲乍起。",
      "有个人人，生得济楚，来向耳畔，问道今朝醒未。",
      "情性儿、慢腾腾地。",
      "恼得人又醉。"
    ],
    "rhythmic": "红窗迥"
  },
  {
    "author": "周邦彦",
    "paragraphs": [
      "醉魂乍醒，听一声啼鸟，幽斋岑寂。",
      "淡日朦胧初破晓，满眼娇晴天色。",
      "最惜香梅，凌寒偷绽，漏泄春消息。",
      "池塘芳草，又还淑景催逼。",
      "因念旧日芳菲，桃花永巷，恰似初相识。",
      "荏苒时光，因惯却、觅雨寻云踪迹。",
      "奈有离拆，瑶台月下，回首频思忆。",
      "重愁叠恨，万般都在胸臆。"
    ],
    "rhythmic": "念奴娇"
  },
  {
    "author": "周邦彦",
    "paragraphs": [
      "帘底新霜一夜浓。",
      "短烛散飞虫。",
      "曾经洛浦见惊鸿。",
      "关山隔、梦魂通。",
      "明星晃晃，回津路转，榆影步花骢。",
      "欲攀云驾倩西风。",
      "吹清血、寄玲珑。"
    ],
    "rhythmic": "燕归梁"
  },
  {
    "author": "周邦彦",
    "paragraphs": [
      "浅带一帆风，向晚来、扁舟稳下南浦。",
      "迢递阻潇湘，衡皋迥，斜舣蕙兰汀渚。",
      "危樯影里，断云点点遥天暮。",
      "菡萏里风，偷送清香，时时微度。",
      "吾家旧有簪缨，甚顿作天涯，经岁羁旅。",
      "羌管怎知情，烟波上，黄昏万斛愁绪。",
      "无言对月，皓彩千里人何处。",
      "恨无凤翼身，只待而今，飞将归去。"
    ],
    "rhythmic": "南浦"
  },
  {
    "author": "周邦彦",
    "paragraphs": [
      "葺金细弱。",
      "秋风嫩、桂花初著。",
      "蕊珠宫里人难学。",
      "花染娇荑，羞映翠云幄。",
      "清香不与兰荪弱。",
      "一枝云鬓巧梳掠。",
      "夜凉轻撼蔷薇萼。",
      "香满衣襟，月在凤凰阁。"
    ],
    "rhythmic": "醉落魄・一斛珠"
  },
  {
    "author": "周邦彦",
    "paragraphs": [
      "嗟乌兔。",
      "正茫茫、相催无定，只恁东生西没，半均寒暑。",
      "昨见花红柳绿，处处林茂。",
      "又睹霜前篱畔，菊散馀香，看看又还秋暮。",
      "忍思虑。",
      "念古往贤愚，终归何处。",
      "争似高堂，日夜笙歌齐举。",
      "选甚连宵彻昼，再三留住。",
      "待拟沈醉扶上马，怎生向、主人未肯交去。"
    ],
    "rhythmic": "留客住"
  },
  {
    "author": "周邦彦",
    "paragraphs": [
      "夜色澄明。",
      "天街如水，风力微冷帘旌。",
      "幽期再偶，坐久相看才喜，欲叹还惊。",
      "醉眼重醒。",
      "映雕阑修竹，共数流萤。",
      "细语轻盈。",
      "尽银台、挂蜡潜听。",
      "自初识伊来，便惜妖娆艳质，美眄柔情。",
      "桃溪换世，鸾驭凌空，有愿须成。",
      "游丝荡絮，任轻狂、相逐牵萦。",
      "但连环不解，流水长东，难负深盟。"
    ],
    "rhythmic": "长相思"
  },
  {
    "author": "周邦彦",
    "paragraphs": [
      "秀色芳容明眸，就中奇绝。",
      "细看艳波欲溜，最可惜微重，红绡轻帖。",
      "匀朱傅粉，几为严妆时涴睫。",
      "因个甚、底死嗔人，半饷斜眄费贴燮。",
      "斗帐里、浓欢意惬。",
      "带困眼、似开微合。",
      "曾倚高楼望远，似指笑频瞤，知他谁说。",
      "那日分飞，泪雨纵横光映颊。",
      "搵香罗，恐揉损，与他衫袖裛。"
    ],
    "rhythmic": "看花回"
  },
  {
    "author": "周邦彦",
    "paragraphs": [
      "蕙风初散轻暖，霁景微澄洁。",
      "秀蕊乍开乍敛，带雨态烟痕，春思纡结。",
      "危弦弄响，来去惊人莺语滑。",
      "无赖处，丽日楼台，乱纷歧路思奇绝。",
      "何计解，黏花系月。",
      "叹冷落、顿辜佳节。",
      "犹有当时气味，挂一缕相思，不断如发。",
      "云飞帝国，人在天边心暗折。",
      "语东风，共流转，谩作匆匆别。"
    ],
    "rhythmic": "看花回"
  },
  {
    "author": "周邦彦",
    "paragraphs": [
      "小雨收尘，凉蟾莹彻，水光浮璧。",
      "谁知怨抑。",
      "静倚官桥吹笛。",
      "映宫墙、风叶乱飞，品高调侧人未识。",
      "想开元旧谱，柯亭遗韵，尽传胸臆。",
      "阑干四绕，听折柳徘徊，数声终拍。",
      "寒灯陋馆，最感平阳孤客。",
      "夜沈沈、雁啼甚哀，片云尽卷清漏滴。",
      "暗凝魂，但觉龙吟万壑天籁息。"
    ],
    "rhythmic": "月下笛"
  },
  {
    "author": "周邦彦",
    "paragraphs": [
      "云作轻阴，风逗细寒，小溪冰冻初结。",
      "更听得、悲鸣雁度空阔。",
      "暮雀喧喧聚竹，听竹上清响风敲雪。",
      "洞户悄，时见香消翠楼，兽煤红爇。",
      "凄切。",
      "念旧欢聚，旧约至此，方惜轻别。",
      "又还是、离亭楚梅堪折。",
      "暗想莺时似梦，梦里又却是，似莺时节。",
      "要无闷，除是拥炉对酒，共谭风月。"
    ],
    "rhythmic": "无闷"
  },
  {
    "author": "周邦彦",
    "paragraphs": [
      "生碧香罗粉兰香。",
      "冷绡缄泪倩谁将。",
      "故人何在，烟水隔潇湘。",
      "花落燕□春欲老，絮吹思浪日偏长。",
      "一些儿事，何处不思量。"
    ],
    "rhythmic": "相思引"
  },
  {
    "author": "周邦彦",
    "paragraphs": [
      "醉凝眸。",
      "正楚天秋晚，远岸云收。",
      "草绿莲红，□映小汀洲。",
      "芰荷香里鸳鸯浦，恨菱歌、惊起眠鸥。",
      "望去帆、一派湖光，棹声咿哑橹声柔。",
      "愁窥汴堤细柳，曾舞送莺时，锦缆龙舟。",
      "拥倾国纤腰皓齿，笑倚楼。",
      "空令五湖夜月，也羞照三十六宫秋。",
      "正浪吟、不觉回桡，水花风叶两悠悠。"
    ],
    "rhythmic": "青房并蒂莲"
  },
  {
    "author": "周邦彦",
    "paragraphs": [
      "山崦笼春，江城吹雨，暮天烟淡云昏。",
      "酒旗渔市，冷落杏花村。",
      "苏小当年秀骨，萦蔓草、空想罗裙。",
      "潮声起，高楼喷笛，五两了无闻。",
      "凄凉，怀故国，朝钟暮鼓，十载红尘。",
      "似梦魂迢递，长到吴门。",
      "闻道花开陌上，歌旧曲、愁杀王孙。",
      "何时见、□□唤酒，同倒瓮头春。"
    ],
    "rhythmic": "满庭芳"
  },
  {
    "author": "周邦彦",
    "paragraphs": [
      "花扑鞭梢，风吹衫袖，马啼初趁轻装。",
      "都城渐远，芳树隐斜阳。",
      "未惯羁游况味，征鞍上、满目凄凉。",
      "今宵里，三更皓月，愁断九回肠。",
      "佳人，何处去，别时无计，同引离觞。",
      "但唯有相思，两处难忘。",
      "去即十分去也，如何向、千种思量。",
      "凝眸处，黄昏画角，天远路岐长。"
    ],
    "rhythmic": "满庭芳"
  },
  {
    "author": "周邦彦",
    "paragraphs": [
      "白玉楼高，广寒宫阙，暮云如幛褰开。",
      "银河一派，流出碧天来。",
      "无数星躔玉李，冰轮动、光满楼台。",
      "登临处，全胜瀛海，弱水浸蓬莱。",
      "云鬟，香雾湿，月娥韵压，云冻江梅。",
      "况餐花饮露，莫惜裴徊。",
      "坐看人间如掌，山河影、倒入琼杯。",
      "归来晚，笛声吹彻，九万里尘埃。"
    ],
    "rhythmic": "满庭芳"
  },
  {
    "author": "周邦彦",
    "paragraphs": [
      "良夜灯光簇如豆。",
      "占好事、今宵有。",
      "酒罢歌阑人散后。",
      "琵琶轻放，语声低颤，灭烛来相就。",
      "玉体偎人情何厚。",
      "轻惜轻怜转唧𠺕。",
      "雨散云收眉儿皱。",
      "只愁彰露，那人知后。",
      "把我来僝僽。"
    ],
    "rhythmic": "青玉案"
  },
  {
    "author": "周邦彦",
    "paragraphs": [
      "一剪梅花万样娇。",
      "斜插梅枝，略点眉梢。",
      "轻盈微笑舞低回，何事尊前拍误招。",
      "夜渐寒深酒渐消。",
      "袖里时闻玉钏敲。",
      "城头谁恁促残更，银漏何如，且慢明朝。"
    ],
    "rhythmic": "一剪梅・一翦梅"
  },
  {
    "author": "周邦彦",
    "paragraphs": [
      "浮花浪蕊，人间无数，开遍朱朱白白。",
      "瑶池一朵玉芙蓉，秋露洗、丹砂真色。",
      "晚凉拜月，六铢衣动，应被姮娥认得。",
      "翩然欲上广寒宫，横玉度、一声天碧。"
    ],
    "rhythmic": "鹊桥仙令・鹊桥仙"
  },
  {
    "author": "周邦彦",
    "paragraphs": [
      "帘卷青楼，东风暖，杨花乱飘晴昼。",
      "兰袂褪香，罗帐褰红，绣枕旋移相就。",
      "海棠花谢春融暖，偎人恁、娇波频溜。",
      "象床稳，鸳衾谩展，浪翻红绉。",
      "一夜情浓似酒。",
      "香汗渍鲛绡，几番微透。",
      "鸾困凤慵，娅姹双眉，画也画应难就。",
      "问伊可煞□人厚。",
      "梅萼露、胭脂檀口。",
      "从此后、纤腰为郎管瘦。"
    ],
    "rhythmic": "花心动"
  },
  {
    "author": "周邦彦",
    "paragraphs": [
      "一抹残霞，几行新雁，天染云断，红迷阵影，隐约望中，点破晚空澄碧。",
      "助秋色。",
      "门掩西风，桥横斜照，青翼未来，浓尘自起，咫尺凤帏，合有人相识。",
      "叹乖隔。",
      "知甚时恣与，同携欢适。",
      "度曲传觞，并鞯飞辔，绮陌画堂连夕。",
      "楼头千里，帐底三更，尽堪泪滴。",
      "怎生向，无聊但只听消息。"
    ],
    "rhythmic": "双头莲"
  },
  {
    "author": "周邦彦",
    "paragraphs": [
      "仙骨清羸，沈腰憔悴，见傍人、惊怪消瘦。",
      "柳无言，双眉尽日齐斗。",
      "都缘薄幸赋情浅，许多时、不成欢偶。",
      "幸自也，总由他，何须负这心口。",
      "令人恨，行坐儿断了更思量，没心求守。",
      "前日相逢，又早见伊仍旧。",
      "却更被温存后。",
      "都忘了、当时僝僽。",
      "便搊撮、九百身心，依前待有。"
    ],
    "rhythmic": "大有"
  },
  {
    "author": "周邦彦",
    "paragraphs": [
      "南枝度腊开全少，疏影当轩。",
      "一种宜寒。",
      "自共清蟾别有缘。",
      "江南风味依然在，玉貌韶颜。",
      "今夜凭阑。",
      "不似钗头子细看。"
    ],
    "rhythmic": "丑奴儿・采桑子"
  },
  {
    "author": "周邦彦",
    "paragraphs": [
      "香梅开后风传信，绣户先知。",
      "雾湿罗衣。",
      "冷艳须攀最远枝。",
      "高歌羌管吹遥夜，看即分披。",
      "已恨来迟。",
      "不见娉婷带雪时。"
    ],
    "rhythmic": "丑奴儿・采桑子"
  },
  {
    "author": "周邦彦",
    "paragraphs": [
      "鱼尾霞生明远树。",
      "翠壁黏天，玉叶迎风举。",
      "一笑相逢蓬海路。",
      "人间风月如尘土。",
      "剪水双眸云鬓吐。",
      "醉倒天瓢，笑语生青雾。",
      "此会未阑须记取。",
      "桃花几度吹红雨。"
    ],
    "rhythmic": "蝶恋花"
  },
  {
    "author": "周邦彦",
    "paragraphs": [
      "美盼低迷情宛转。",
      "爱雨怜云，渐觉宽金钏。",
      "桃李香苞秋不展。",
      "深心黯黯谁能见。",
      "宋玉墙高才一觇。",
      "絮乱丝繁，苦隔春风面。",
      "歌板未终风色便。",
      "梦为蝴蝶留芳甸。"
    ],
    "rhythmic": "蝶恋花"
  },
  {
    "author": "周邦彦",
    "paragraphs": [
      "晚步芳塘新霁后。",
      "春意潜来，迤逦通窗牖。",
      "午睡渐多浓似酒。",
      "韶华已入东君手。",
      "嫩绿轻黄成染透。",
      "烛下工夫，泄漏章台秀。",
      "拟插芳条须满首。",
      "管交风味还胜旧。"
    ],
    "rhythmic": "蝶恋花"
  },
  {
    "author": "周邦彦",
    "paragraphs": [
      "叶底寻花春欲暮。",
      "折遍柔枝，满手真珠露。",
      "不见旧人空旧处。",
      "对花惹起愁无数。",
      "却倚阑干吹柳絮。",
      "粉蝶多情，飞上钗头住。",
      "若遣郎身如蝶羽。",
      "芳时争肯抛人去。"
    ],
    "rhythmic": "蝶恋花"
  },
  {
    "author": "周邦彦",
    "paragraphs": [
      "酒熟微红生眼尾。",
      "半额龙香，冉冉飘衣袂。",
      "云压宝钗撩不起。",
      "黄金心字双垂耳。",
      "愁入眉痕添秀美。",
      "无限柔情，分付西流水。",
      "忽被惊风吹别泪。",
      "只应天也知人意。"
    ],
    "rhythmic": "蝶恋花"
  },
  {
    "author": "周邦彦",
    "paragraphs": [
      "风鬟雾鬓。",
      "便觉蓬莱三岛近。",
      "水秀山明。",
      "缥缈仙姿画不成。",
      "广寒丹桂。",
      "岂是夭桃尘俗世。",
      "只恐乘风。",
      "飞上琼楼玉宇中。"
    ],
    "rhythmic": "减字木兰花"
  },
  {
    "author": "周邦彦",
    "paragraphs": [
      "歌时宛转饶风措。",
      "莺语清圆啼玉树。",
      "断肠归去月三更，薄酒醒来愁万绪。",
      "孤灯翳翳昏如雾。",
      "枕上依稀闻笑语。",
      "恶嫌春梦不分明，忘了与伊相见处。"
    ],
    "rhythmic": "木兰花令"
  },
  {
    "author": "周邦彦",
    "paragraphs": [
      "楼前疏柳，柳外无穷路。",
      "翠色四天垂，数峰青、高城阔处。",
      "江湖病眼，偏向此山明，愁无语。",
      "空凝伫。",
      "两两昏鸦去。",
      "平康巷陌，往事如花雨。",
      "十载却归来，倦追寻、酒旗戏鼓。",
      "今宵幸有，人似月婵娟，霞袖举。",
      "杯深注。",
      "一曲黄金缕。"
    ],
    "rhythmic": "蓦山溪"
  },
  {
    "author": "周邦彦",
    "paragraphs": [
      "江天雪意，夜色寒成阵。",
      "翠袖捧金蕉，酒红潮、香凝沁粉。",
      "帘波不动，新月淡笼明，香破豆，烛频花，减字歌声稳。",
      "恨眉羞敛，往事休重问。",
      "人去小庭空，有梅梢、一枝春信。",
      "檀心未展，谁为探芳丛，消瘦尽，洗妆匀，应更添风韵。"
    ],
    "rhythmic": "蓦山溪"
  },
  {
    "author": "周邦彦",
    "paragraphs": [
      "宝合分时果，金盘弄赐冰。",
      "晓来阶下按新声。",
      "恰有一方明月、可中庭。",
      "露下天如水，风来夜气清。",
      "娇羞不肯傍人行。",
      "扬下扇儿拍手、引流萤。"
    ],
    "rhythmic": "南柯子・南歌子"
  },
  {
    "author": "周邦彦",
    "paragraphs": [
      "腻颈凝酥白，轻衫淡粉红。",
      "碧油凉气透帘栊。",
      "指点庭花低映，云母屏风。",
      "恨逐瑶琴写，书劳玉指封。",
      "等闲赢得瘦仪容。",
      "何事不教云雨，略下巫峰。"
    ],
    "rhythmic": "南柯子・南歌子"
  },
  {
    "author": "周邦彦",
    "paragraphs": [
      "秋阴时晴向暝，变一庭凄冷。",
      "伫听寒声，云深无雁影。",
      "更深人去寂静。",
      "但照壁、孤灯相映。",
      "酒已都醒，如何消夜永。"
    ],
    "rhythmic": "关河令・清商怨",
    "tags": ["宋词三百首"]
  },
  {
    "author": "周邦彦",
    "paragraphs": [
      "举离觞。",
      "掩洞房。",
      "箭水泠泠刻漏长。",
      "愁中看晓光。",
      "整罗裳。",
      "脂粉香。",
      "见扫门前车上霜。",
      "相持泣路傍。"
    ],
    "rhythmic": "长相思"
  },
  {
    "author": "周邦彦",
    "paragraphs": [
      "马如飞。",
      "归未归。",
      "谁在河桥见别离。",
      "修杨委地垂。",
      "掩面啼。",
      "人怎知。",
      "桃李成阴莺哺儿。",
      "闲行春尽时。"
    ],
    "rhythmic": "长相思"
  },
  {
    "author": "周邦彦",
    "paragraphs": [
      "好风浮。",
      "晚雨收。",
      "林叶阴阴映鹢舟。",
      "斜阳明倚楼。",
      "黯凝眸。",
      "忆旧游。",
      "艇子扁舟来莫愁。",
      "石城风浪秋。"
    ],
    "rhythmic": "长相思"
  },
  {
    "author": "周邦彦",
    "paragraphs": [
      "沙棠舟。",
      "小棹游。",
      "池水澄澄人影浮。",
      "锦鳞迟上钩。",
      "烟云愁。",
      "箫鼓休。",
      "再得来时已变秋。",
      "欲归须少留。"
    ],
    "rhythmic": "长相思"
  },
  {
    "author": "周邦彦",
    "paragraphs": [
      "千红万翠。",
      "簇定清明天气。",
      "为怜他、种种清香，好难为不醉。",
      "我爱深如你。",
      "我心在、个人心里。",
      "便相看、老却春风，莫无些欢意。"
    ],
    "rhythmic": "万里春"
  },
  {
    "author": "周邦彦",
    "paragraphs": [
      "梅雨霁，暑风和。",
      "高柳乱蝉多。",
      "小园台榭远池波。",
      "鱼戏动新荷。",
      "薄纱厨，轻羽扇。",
      "枕冷簟凉深院。",
      "此时情绪此时天。",
      "无事小神仙。"
    ],
    "rhythmic": "鹤冲天"
  },
  {
    "author": "周邦彦",
    "paragraphs": [
      "白角簟，碧纱厨。",
      "梅雨乍晴初。",
      "谢家池畔正清虚。",
      "香散嫩芙蕖。",
      "日流金，风解愠。",
      "一弄素琴歌舞。",
      "慢摇纨扇诉花笺。",
      "吟待晚凉天。"
    ],
    "rhythmic": "鹤冲天"
  },
  {
    "author": "周邦彦",
    "paragraphs": [
      "长安道，潇洒西风时起。",
      "尘埃车马晚游行，霸陵烟水。",
      "乱鸦栖鸟夕阳中，参差霜树相倚。",
      "到此际。",
      "愁如苇。",
      "冷落关河千里。",
      "追思唐汉昔繁华，断碑残记。",
      "未央宫阙已成灰，终南依旧浓翠。",
      "对此景、无限愁思。",
      "绕天涯、秋蟾如水。",
      "转使客情如醉。",
      "想当时、万古雄名，尽作往来人、凄凉事。"
    ],
    "rhythmic": "西河"
  },
  {
    "author": "周邦彦",
    "paragraphs": [
      "暖烟笼细柳。",
      "弄万缕千丝，年年春色。",
      "晴风荡无际，浓於酒、偏醉情人调客。",
      "阑干倚处，度花香、微散酒力。",
      "对重门半掩，黄昏淡月，院宇深寂。",
      "愁极。",
      "因思前事，洞房佳宴，正值寒食。",
      "寻芳遍赏，金谷里，铜驼陌。",
      "到而今、鱼雁沈沈无信，天涯常是泪滴。",
      "早归来，云馆深处，那人正忆。"
    ],
    "rhythmic": "瑞鹤仙"
  },
  {
    "author": "周邦彦",
    "paragraphs": [
      "万叶战，秋声露结，雁度砂碛。",
      "细草和烟尚绿，遥山向晚更碧。",
      "见隐隐、云边新月白。",
      "映落照、帘幕千家，听数声何处倚楼笛。",
      "装点尽秋色。",
      "脉脉。",
      "旅情暗自消释。",
      "念珠玉、临水犹悲感，何况天涯客。",
      "忆少年歌酒，当时踪迹。",
      "岁华易老，衣带宽、懊恼心肠终窄。",
      "飞散后、风流人阻，蓝桥约、怅恨路隔。",
      "马蹄过、犹嘶旧巷陌。",
      "叹往事、一一堪伤，旷望极。",
      "凝思又把阑干拍。"
    ],
    "rhythmic": "浪淘沙"
  },
  {
    "author": "周邦彦",
    "paragraphs": [
      "秋气绕城闉。",
      "暮角寒鸦未掩门。",
      "记得佳人冲雨别，吟分。",
      "别绪多於雨后云。",
      "小棹碧溪津。",
      "恰似江南第一春。",
      "应是采莲闲伴侣，相寻。",
      "收取莲心与旧人。"
    ],
    "rhythmic": "南乡子"
  },
  {
    "author": "周邦彦",
    "paragraphs": [
      "寒夜梦初醒。",
      "行尽江南万里程。",
      "早是愁来无会处，时听。",
      "败叶相传细雨声。",
      "书信也无凭。",
      "万事由他别后情。",
      "谁信归来须及早，长亭。",
      "短帽轻衫走马迎。"
    ],
    "rhythmic": "南乡子"
  },
  {
    "author": "周邦彦",
    "paragraphs": [
      "户外井桐飘。",
      "淡月疏影共寂寥。",
      "恐怕霜寒初索被，中宵。",
      "已觉秋声引雁高。",
      "罗带束纤腰。",
      "自剪灯花试彩毫。",
      "收起一封江北信，明朝。",
      "为问江头早晚潮。"
    ],
    "rhythmic": "南乡子"
  },
  {
    "author": "周邦彦",
    "paragraphs": [
      "轻软舞时腰。",
      "初学吹笙苦未调。",
      "谁遣有情知事早，相撩。",
      "暗举罗巾远见招。",
      "痴呆一团娇。",
      "自折长条拨燕巢。",
      "不道有人潜看著，从教。",
      "掉下鬟心与凤翘。"
    ],
    "rhythmic": "南乡子"
  },
  {
    "author": "周邦彦",
    "paragraphs": [
      "水竹旧院落，樱笋新蔬果。",
      "嫩英翠幄，红杏交榴火。",
      "心事暗卜，叶底寻双朵。",
      "深夜归青琐。",
      "灯尽酒醒时，晓窗明、钗横鬓亸。",
      "怎生那。",
      "被间阻时多。",
      "奈愁肠数叠，幽恨万端，好梦还惊破。",
      "可怪近来，传语也无个。",
      "莫是瞋人呵。",
      "真个若瞋人，却因何、逢人问我。"
    ],
    "rhythmic": "浣溪沙慢"
  },
  {
    "author": "周邦彦",
    "paragraphs": [
      "一阵斜风横雨。",
      "薄衣润、新添金缕。",
      "不谢铅华更清素。",
      "倚筠窗，弄么弦，娇欲语。",
      "小阁横香雾。",
      "正年少、小娥愁绪。",
      "莫是栽花被花妒。",
      "甚春来，病恹恹，无会处。"
    ],
    "rhythmic": "夜游宫"
  },
  {
    "author": "周邦彦",
    "paragraphs": [
      "当时选舞万人长。",
      "玉带小排方。",
      "喧传京国声价，年少最无量。",
      "花阁迥，酒筵香。",
      "想难忘。",
      "而今何事，佯向人前，不认周郎。"
    ],
    "rhythmic": "诉衷情"
  },
  {
    "author": "周邦彦",
    "paragraphs": [
      "淡云笼月松溪路。",
      "长记分携处。",
      "梦魂连夜绕松溪。",
      "此夜相逢恰似、梦中时。",
      "海山陡觉风光好。",
      "莫惜金尊倒。",
      "柳花吹雪燕飞忙。",
      "生怕扁舟归去、断人肠。"
    ],
    "rhythmic": "虞美人"
  },
  {
    "author": "周邦彦",
    "paragraphs": [
      "芳脸匀红，黛眉巧画宫妆浅。",
      "风流天付与精神，全在娇波眼。",
      "早是萦心可惯。",
      "向尊前、频频顾眄。",
      "几回相见，见了还休，争如不见。",
      "烛影摇红，夜阑饮散春宵短。",
      "当时谁会唱阳关，离恨天涯远。",
      "争奈云收雨散。",
      "凭阑干、东风泪满。",
      "海棠开后，燕子来时，黄昏深院。"
    ],
    "rhythmic": "烛影摇红"
  },
  {
    "author": "周邦彦",
    "paragraphs": ["露夜烟梢寒色重，攒星低映小珠帘。"],
    "rhythmic": "失调名"
  },
  {
    "author": "陈瓘",
    "paragraphs": [
      "世间拘碍。",
      "人不堪时渠不改。",
      "古有斯人。",
      "千载谁能继后尘。",
      "春风入手。",
      "乐事自应随处有。",
      "与众熙怡。",
      "何似幽居独乐时。"
    ],
    "rhythmic": "减字木兰花"
  },
  {
    "author": "陈瓘",
    "paragraphs": [
      "结庐人境。",
      "万事醉来都不醒。",
      "鸟倦云飞。",
      "两得无心总是归。",
      "古人逝矣。",
      "旧日南窗何处是。",
      "莫负青春。",
      "即是升平寄傲人。"
    ],
    "rhythmic": "减字木兰花"
  },
  {
    "author": "陈瓘",
    "paragraphs": [
      "槁木形骸，浮云身世，一年两到京华。",
      "又还乘兴，闲看洛阳花。",
      "闻道鞓红最好，春归后、终委泥沙。",
      "忘言处，花开花谢，不似我生涯。",
      "年华。",
      "留不住，饥飡困寝，触处为家。",
      "这一轮明月，本自无瑕。",
      "随分冬裘夏葛，都不会、赤水黄芽。",
      "谁知我，春风一拐，谈笑有丹砂。"
    ],
    "rhythmic": "满庭芳"
  },
  {
    "author": "陈瓘",
    "paragraphs": [
      "身如一叶舟，万事潮头起。",
      "水长船高一任伊，来往洪涛里。",
      "潮落又潮生，今古长如此。",
      "后夜开尊独酌时，月满人千里。"
    ],
    "rhythmic": "卜算子"
  },
  {
    "author": "陈瓘",
    "paragraphs": [
      "体上衣裳云作缕。",
      "不论寒暑。",
      "世间多少老婆禅，犹苦问、台山路。",
      "堪笑庞翁无趣。",
      "临行却住。",
      "古人公案不须论，还了得、如今否。"
    ],
    "rhythmic": "一落索"
  },
  {
    "author": "陈瓘",
    "paragraphs": [
      "大江北去。",
      "未到沧溟终不住。",
      "淮水东流。",
      "日夜朝宗亦未休。",
      "香炉烟袅。",
      "浓淡卷舒终不老。",
      "寸碧千锺。",
      "人醉华胥月色中。"
    ],
    "rhythmic": "减字木兰花"
  },
  {
    "author": "陈瓘",
    "paragraphs": [
      "华胥月色。",
      "万水千山同一白。",
      "南北相望。",
      "独醉香山旧草堂。",
      "淮岑妙境。",
      "十载醺酣犹未醒。",
      "一腹便便。",
      "也读春秋也爱眠。"
    ],
    "rhythmic": "减字木兰花"
  },
  {
    "author": "陈瓘",
    "paragraphs": [
      "只解劝人归，都不留人住。",
      "南北东西总是家，劝我归何处。",
      "去住总由天，天意人难阻。",
      "若得归时我自归，何必闲言语。"
    ],
    "rhythmic": "卜算子"
  },
  {
    "author": "陈瓘",
    "paragraphs": [
      "黄了旧皮肤，最是风流处。",
      "多少纷纷陌上人，不听春鹃语。",
      "触目是家山，到了须拈取。",
      "云散长空月满天，好个还乡路。"
    ],
    "rhythmic": "卜算子"
  },
  {
    "author": "陈瓘",
    "paragraphs": [
      "梦里不知眠，觉后眠何在。",
      "试问眠身与梦身，那个能祗对。",
      "醉后有人醒，醒了无人醉。",
      "要识三千与大千，不在微尘外。"
    ],
    "rhythmic": "卜算子"
  },
  {
    "author": "陈瓘",
    "paragraphs": [
      "碧空暗淡同云绕。",
      "渐枕上、风声峭。",
      "明透纱窗天欲晓。",
      "珠帘才卷，美人惊报，一夜青山老。",
      "使君留客金尊倒。",
      "正千里琼瑶未经扫。",
      "欺压梅花春信早。",
      "十分农事，满城和气，管取明年好。"
    ],
    "rhythmic": "青玉案"
  },
  {
    "author": "陈瓘",
    "paragraphs": [
      "扁舟东去，极目沧波渺。",
      "千古送残红，到如今、东流未了。",
      "午潮方去，江月照还生，千帆起，玉绳低，枕上莺声晓。",
      "锦囊佳句，韵压池塘草。",
      "声遏去年云，恼离怀、馀音缭绕。",
      "倚楼看镜，此意与谁论，一重水，一重山，目断令人老。"
    ],
    "rhythmic": "蓦山溪"
  },
  {
    "author": "陈瓘",
    "paragraphs": [
      "世间药院。",
      "只爱大黄甘草贱。",
      "急急加工。",
      "更靠硫黄与鹿茸。",
      "鹿茸吃了。",
      "却恨世间凉药少。",
      "冷热平均。",
      "须是松根白茯苓。"
    ],
    "rhythmic": "减字木兰花"
  },
  {
    "author": "陈瓘",
    "paragraphs": [
      "扰扰匆匆，红尘满袖，自然心在溪山。",
      "寻思百计，真个不如闲。",
      "浮世纷华梦影，嚣尘路、来往循环。",
      "江湖手，长安障日，何似把鱼竿。",
      "盘旋。",
      "那忍去，他邦纵好，终异乡关。",
      "向七峰回首，清泪班班。",
      "西望烟波万里，扁舟去、何日东还。",
      "分携处，相期痛饮，莫放酒杯悭。"
    ],
    "rhythmic": "满庭芳"
  },
  {
    "author": "陈瓘",
    "paragraphs": [
      "淮叶缤纷，江烟浓淡，别尊同倒寒晖。",
      "未逢春信，霜露惹征衣。",
      "往事元无是处，无须待、回首知非。",
      "春鹃语，从来劝我，常道不如归。",
      "家山，何处近，江楼帘栋，夕卷朝飞。",
      "问西江笋蕨，何似鲈肥。",
      "且置华胥旧梦，忘言处、千古同时。",
      "君知我，平生心事，相契古来稀。"
    ],
    "rhythmic": "满庭芳"
  },
  {
    "author": "陈瓘",
    "paragraphs": [
      "问东州何处，境胜人幽，两俱难得。",
      "狼山相望，有高堂千尺。",
      "妙曲轰空，彩云翻袖，乐奏壶天长日。",
      "笑我飘然，蓬窗竹户，只延山色。",
      "拟棹觥船，径冲花浪，直造雕筵，共醺仙液。",
      "仍乞蟠桃，向庐山亲植。",
      "未举江帆，早逢淮雁，问故人踪迹。",
      "远老池边，陶翁琴里，此情何极。"
    ],
    "rhythmic": "醉蓬莱",
    "tags": ["庐山"]
  },
  {
    "author": "陈瓘",
    "paragraphs": [
      "闻道洛阳花正好，家家庭户春风。",
      "道人饮去百壶空。",
      "年年花下醉，看谢几番红。",
      "此别又从何处去，风萍一任西东。",
      "语声虽异笑声同。",
      "一轮深夜月，何处不相逢。"
    ],
    "rhythmic": "临江仙"
  },
  {
    "author": "陈瓘",
    "paragraphs": [
      "海角芳菲留不住。",
      "笔下风生，飞入青云去。",
      "仙箓有名天赐与。",
      "致君事业安排取。",
      "要识世间平坦路。",
      "当使人人，各有安心处。",
      "黑发便逢尧舜主。",
      "笑人白首归南亩。"
    ],
    "rhythmic": "蝶恋花"
  },
  {
    "author": "陈瓘",
    "paragraphs": [
      "咄咄汝何人，眼在眉毛下。",
      "明月相随万里来，何处分真假。",
      "问著总无言，有口番成哑。",
      "荆棘林中自在身，即是知音者。"
    ],
    "rhythmic": "卜算子"
  },
  {
    "author": "陈瓘",
    "paragraphs": [
      "有个胡儿模样别。",
      "满颔髭须，生得浑如漆。",
      "见说近来头也白。",
      "髭须那得长长黑。",
      "□□□□□□□。",
      "籋子镊来，须有千堆雪。",
      "莫向细君容易说。",
      "恐他嫌你将伊摘。"
    ],
    "rhythmic": "蝶恋花"
  },
  {
    "author": "陈瓘",
    "paragraphs": [
      "一尊薄酒。",
      "满酌劝君君举手。",
      "不是亲朋。",
      "谁肯相从寂寞滨。",
      "人生如梦。",
      "梦里惺惺何处用。",
      "盏到休辞。",
      "醉后全胜未醉时。"
    ],
    "rhythmic": "减字木兰花"
  },
  {
    "author": "陈瓘",
    "paragraphs": [
      "从来多唱杜鹃辞。",
      "如今真个归。",
      "健帆笑里落湖西。",
      "回看江浪飞。",
      "说情话，复何疑。",
      "临流应赋诗。",
      "引觞自酌更何之。",
      "心闲光景迟。"
    ],
    "rhythmic": "阮郎归"
  },
  {
    "author": "陈瓘",
    "paragraphs": ["吴樯越橹，都是利名人。"],
    "rhythmic": "失调名"
  },
  {
    "author": "陈瓘",
    "paragraphs": ["彩衣长久。", "五世祥烟熏舞袖。"],
    "rhythmic": "失调名"
  },
  {
    "author": "刘山老",
    "paragraphs": [
      "跛子年来，形容何似，俨然一部髭须。",
      "世间许大，拐上做工夫。",
      "选甚南州北县，逢著处、酒满葫芦。",
      "醺醺醉，不知明日，何处度朝晡。",
      "洛阳，花看了，归来帝里，一事全无。",
      "又还与瓠羹，再作门徒。",
      "蓦地思量下水，浪网上、芦席横铺。",
      "呵呵笑，睢阳门外，有个大南湖。"
    ],
    "rhythmic": "满庭芳"
  },
  {
    "author": "邵伯温",
    "paragraphs": ["百尺长藤垂到地，千株乔木密参天。", "只在郡城边。"],
    "rhythmic": "望江南・忆江南"
  },
  {
    "author": "邵伯温",
    "paragraphs": [
      "翻翻绣袖上红茵。",
      "舞姬犹是旧精神。",
      "坐中莫怪无欢意，我与将军是故人。"
    ],
    "rhythmic": "调笑・调笑令"
  },
  {
    "author": "净端",
    "paragraphs": [
      "斗转星移天渐晓。",
      "蓦然听得鹈鹕叫。",
      "山寺钟声人浩浩。",
      "木鱼噪。",
      "渡船过岸行官道。",
      "轻舟再奈长江讨。",
      "重添香饵为钩钓。",
      "钓得锦鳞船里跳。",
      "呵呵笑。",
      "思量天下渔家好。"
    ],
    "rhythmic": "渔家傲",
    "tags": ["长江"]
  },
  {
    "author": "净端",
    "paragraphs": [
      "浪静西溪澄似练。",
      "片帆高挂乘风便。",
      "始向波心通一线。",
      "群鱼见。",
      "当头谁敢先吞咽。",
      "闪烁锦鳞如闪电。",
      "灵光今古应无变。",
      "爱是憎非都已遣。",
      "回头转。",
      "一轮明月升苍弁。"
    ],
    "rhythmic": "渔家傲"
  },
  {
    "author": "净端",
    "paragraphs": [
      "七宝池中堪下钓。",
      "八功德水烟波渺。",
      "池底金沙齐布了。",
      "羡鱼鸟。",
      "周回旋绕为阶道。",
      "白鹤孔雀鹦鹉噪。",
      "弥陀接引毫光照。",
      "不是修行何得到。",
      "一般好。",
      "西方净土无烦恼。"
    ],
    "rhythmic": "渔家傲"
  },
  {
    "author": "净端",
    "paragraphs": [
      "一只孤舟巡海岸。",
      "盘陀石上垂钩线。",
      "钓得锦鳞鲜又健。",
      "堪爱羡。",
      "龙王见了将珠换。",
      "钓罢归来莲苑看。",
      "满堂尽是真罗汉。",
      "便爇名香三五片。",
      "梵□献。",
      "原来佛不夺众生愿。"
    ],
    "rhythmic": "渔家傲"
  },
  {
    "author": "李",
    "paragraphs": [
      "城阴犹有松间雪。",
      "松间暗淡城头月。",
      "月下几枝梅。",
      "为谁今夜开。",
      "尊前簪素发。",
      "自拥繁枝折。",
      "疑是在瑶台。",
      "宝灯携手来。"
    ],
    "rhythmic": "菩萨蛮"
  },
  {
    "author": "李",
    "paragraphs": [
      "玉阑干外清江浦。",
      "渺渺天涯雨。",
      "好风如扇雨如帘。",
      "时见岸花汀草、涨痕添。",
      "青林枕上关山路。",
      "卧想乘鸾处。",
      "碧芜千里信悠悠。",
      "惟有霎时凉梦、到南州。"
    ],
    "rhythmic": "虞美人令・虞美人"
  },
  {
    "author": "李",
    "paragraphs": [
      "唱歌须是，玉人檀口，皓齿冰肤。",
      "意传心事，语娇声颤，字如贯珠。",
      "老翁虽是解歌，无奈雪鬓霜须。",
      "大家且道，是伊模样，怎如念奴。"
    ],
    "rhythmic": "品令"
  },
  {
    "author": "李",
    "paragraphs": [
      "落梅呜咽。",
      "暗淡城头月。",
      "吹满江山惊梦蝶。",
      "唤起画楼伤别。",
      "帘风轻触银钩。",
      "梧桐玉露新秋。",
      "底事琐窗深夜，素娥常伴人愁。"
    ],
    "rhythmic": "清平乐"
  },
  {
    "author": "孔夷",
    "paragraphs": [
      "岁穷风雪瓢零，望迷万里云垂冻。",
      "红绡碎翦，凝酥繁缀，烟深霜重。",
      "疏影沈波，暗香和月，横斜浮动。",
      "怅别来，欲把芳菲寄远，还羌管、吹三弄。",
      "寂寞玉人睡起，污残妆、不胜姣凤。",
      "盈盈山馆，纷纷客路，相思谁共。",
      "才与风流，赋称清艳，多情唯宋。",
      "算襄王，枉被梨花瘦损，又成春梦。"
    ],
    "rhythmic": "水龙吟"
  },
  {
    "author": "孔夷",
    "paragraphs": [
      "风悲画角，听单于、三弄落谯门。",
      "投宿骎骎征骑，飞雪满孤村。",
      "酒市渐闲灯火，正敲窗、乱叶舞纷纷。",
      "送数声惊雁，下离烟水，嘹唳度寒云。",
      "好在半胧溪月，到如今、无处不销魂。",
      "故国梅花归梦，愁损绿罗裙。",
      "为问暗香闲艳，也相思、万点付啼痕。",
      "算翠屏应是，两眉馀恨倚黄昏。"
    ],
    "rhythmic": "南浦",
    "tags": ["宋词三百首"]
  },
  {
    "author": "孔夷",
    "paragraphs": [
      "弄月馀花，团风轻絮，露湿池堂春草。",
      "莺莺恋友，燕燕将雏，惆怅睡残清晓。",
      "还似初相见时，携手旗亭，酒香梅小。",
      "向登临长是，伤春滋味，泪弹多少。",
      "因甚却、轻许风流，终非长久，又说分飞烦恼。",
      "罗衣瘦损，绣被香消，那更乱红如扫。",
      "门外无穷路岐，天若有情，和天须老。",
      "念高唐归梦，凄凉何处，水流云绕。"
    ],
    "rhythmic": "惜馀春慢・选冠子"
  },
  {
    "author": "孔矩",
    "paragraphs": [
      "数枝凌雪乘冰，嫩英半吐琼酥点。",
      "南州故苑，何郎遗咏，风台月观。",
      "疏影横斜，暗香浮动，水寒云晚。",
      "笑浮花浪蕊，娇春万里，空零落、愁莺燕。",
      "游子寂寥暮景，向天边、几回相见。",
      "玉人纤手，殷勤攀赠，欲行微盼。",
      "越使归来，汉宫妆罢，昭华流怨。",
      "念湘江梦杳，窗前疑是，此情何限。"
    ],
    "rhythmic": "鼓笛慢・水龙吟"
  },
  {
    "author": "孔矩",
    "paragraphs": [
      "却月凌风度雪清。",
      "何郎高咏照花明。",
      "一枝弄碧传幽信，半额涂黄拾晚荣。",
      "春思淡，暗香轻。",
      "江南雨冷若为情。",
      "犹胜远隔潇湘水，忽到窗前梦不成。"
    ],
    "rhythmic": "鹧鸪天"
  },
  {
    "author": "邹浩",
    "paragraphs": [
      "慧眼舒光无不见。",
      "尘中一一藏经卷。",
      "闻说大千摊已遍。",
      "门方便。",
      "法轮尽向毫端转。",
      "月挂烛笼知再见。",
      "西方可履休回盼。",
      "要与老岑同掣电。",
      "酬所愿。",
      "欣逢十二观音面。"
    ],
    "rhythmic": "渔家傲"
  },
  {
    "author": "邹浩",
    "paragraphs": [
      "有个头陀修苦行，头上头发毵毵。",
      "身披一副醦裙衫。",
      "紧缠双脚，苦苦要游南。",
      "闻说度牒朝夕到，并除颔下髭髯。",
      "钵中无粥住无庵。",
      "摩登伽处，只恐却重参。"
    ],
    "rhythmic": "临江仙"
  },
  {
    "author": "曾诞",
    "paragraphs": ["草草山林职事，厌厌罢相情怀。"],
    "rhythmic": "失调名"
  },
  {
    "author": "李坦然",
    "paragraphs": [
      "东君虽不语，年华事、今岁恰如期。",
      "向寒雨望中，晓霜清处，领些春意，开两三枝。",
      "又不是、山桃红锦烂，溪柳绿摇丝。",
      "别是一般，孤高风韵，绛裁纤萼，冰剪芳蕤。",
      "清香还有意，轻飘度勾引，几句新诗。",
      "须是放怀追赏，莫恁轻离。",
      "更嫦娥为爱，寒光满地，故移疏影，来伴南枝。",
      "谁道寿阳妆浅，偏入时宜。"
    ],
    "rhythmic": "风流子"
  },
  {
    "author": "阮阅",
    "paragraphs": [
      "芝检下中天，春寒犹浅。",
      "馀闰银蟾许重看。",
      "满城灯火，又遍高楼深院。",
      "宝鞍催绣毂，香风软。",
      "憔悴慢翁，萧条古县。",
      "随分良辰试开宴。",
      "且倾芳酒，共听新声弦管。",
      "夜阑人未散，更筹转。"
    ],
    "rhythmic": "感皇恩"
  },
  {
    "author": "阮阅",
    "paragraphs": [
      "驿使初回，新阳才报。",
      "时和倍觉青春早。",
      "华灯和月拥朱轓，花间万点寒星小。",
      "团扇歌清，重裀舞妙。",
      "游人只恐归来悄。",
      "明年亲侍辇舆行，未应肯记濡须好。"
    ],
    "rhythmic": "踏莎行"
  },
  {
    "author": "阮阅",
    "paragraphs": [
      "晓云舒瑞。",
      "寒影初回长日至。",
      "罗袜新成。",
      "更有何人继后尘。",
      "绮窗寒浅。",
      "尽道朝来添一线。",
      "秉烛须游。",
      "已减铜壶昨夜筹。"
    ],
    "rhythmic": "减字木兰花"
  },
  {
    "author": "阮阅",
    "paragraphs": [
      "江入重关，山围翠巘，湖边自古巢阳。",
      "正梅残林坞，冰泮池塘。",
      "闻道当年父老，记梅福、曾隐南昌。",
      "有长堤万柳，映□参差，尽是甘棠。",
      "共夸金斗。"
    ],
    "rhythmic": "锦堂春・锦堂春慢"
  },
  {
    "author": "阮阅",
    "paragraphs": [
      "赵家姊妹，合在昭阳殿。",
      "因甚人间有飞燕。",
      "见伊底，尽道独步江南，便江北、也何曾惯见。",
      "惜伊情性好，不解嗔人，长带桃花笑时脸。",
      "向尊前酒底，得见些时，似恁地、能得几回细看。",
      "待不眨眼儿、觑著伊，将眨眼底工夫，剩看几遍。"
    ],
    "rhythmic": "洞仙歌"
  },
  {
    "author": "阮阅",
    "paragraphs": [
      "楼上黄昏杏花寒。",
      "斜月小栏干。",
      "一双燕子，两行征雁，画角声残。",
      "绮窗人在东风里，洒泪对春闲。",
      "也应似旧，盈盈秋水，淡淡春山。"
    ],
    "rhythmic": "眼儿媚"
  },
  {
    "author": "赵企",
    "paragraphs": [
      "闻道南丹风土美。",
      "流出溅溅五溪水。",
      "威仪尽识汉君臣，衣冠已变□番子。",
      "凯歌还、欢声载路。",
      "一曲春风里。",
      "不日万年觞，猺人北面朝天子。"
    ],
    "rhythmic": "失调名"
  },
  {
    "author": "赵企",
    "paragraphs": [
      "骑马踏红尘，长安重到。",
      "人面依前似花好。",
      "旧欢才展，又被新愁分了。",
      "未成云雨梦，巫山晓。",
      "千里断肠，关山古道。",
      "回首高城似天杳。",
      "满怀离恨，付与落花啼鸟。",
      "故人何处也，青春老。"
    ],
    "rhythmic": "感皇恩"
  },
  {
    "author": "汪存",
    "paragraphs": [
      "玉京此去春犹浅。",
      "正雪絮、马头零乱。",
      "姮娥剪就绿云裳，待来步蟾宫与换。",
      "明年二月桃花岸。",
      "棹双浆、浪平烟暖。",
      "扬州十里小红楼，尽卷上珠帘一半。"
    ],
    "rhythmic": "步蟾宫"
  },
  {
    "author": "谢逸",
    "paragraphs": [
      "豆蔻梢头春色浅。",
      "新试纱衣，拂袖东风软。",
      "红日三竿帘幕卷。",
      "画楼影里双飞燕。",
      "拢鬓步摇青玉碾。",
      "缺样花枝，叶叶蜂儿颤。",
      "独倚阑干凝望远。",
      "一川烟草平如剪。"
    ],
    "rhythmic": "蝶恋花"
  },
  {
    "author": "谢逸",
    "paragraphs": [
      "柳絮风轻，梨花雨细。",
      "春阴院落帘垂地。",
      "碧溪影里小桥横，青帘市上孤烟起。",
      "镜约关情，琴心破睡。",
      "轻寒漠漠侵鸳被。",
      "酒醒霞散脸边红，梦回山蹙眉间翠。"
    ],
    "rhythmic": "踏莎行"
  },
  {
    "author": "谢逸",
    "paragraphs": [
      "暄风迟日春光闹。",
      "蒲萄水绿摇轻棹。",
      "两岸草烟低。",
      "青山啼子规。",
      "归来愁未寝。",
      "黛浅眉痕沁。",
      "花影转廊腰。",
      "红添酒面潮。"
    ],
    "rhythmic": "菩萨蛮"
  },
  {
    "author": "谢逸",
    "paragraphs": [
      "縠纹波面浮鸂鶒。",
      "蒲芽出水参差碧。",
      "满院落梅香。",
      "柳梢初弄黄。",
      "衣轻红袖皱。",
      "春困花枝瘦。",
      "睡起玉钗横。",
      "隔帘闻晓莺。"
    ],
    "rhythmic": "菩萨蛮"
  },
  {
    "author": "谢逸",
    "paragraphs": [
      "楚山削玉云中碧，影落沙汀。",
      "秋水澄凝。",
      "一抹江天雁字横。",
      "金钱满地西风急，红蓼烟轻。",
      "帘外砧声。",
      "惊起青楼梦不成。"
    ],
    "rhythmic": "采桑子"
  },
  {
    "author": "谢逸",
    "paragraphs": [
      "冰霜林里争先发，独压群花。",
      "风送清笳。",
      "更引轻烟淡淡遮。",
      "抱墙溪水弯环碧，月色清华。",
      "疏影横斜。",
      "恰似林逋处士家。"
    ],
    "rhythmic": "采桑子"
  },
  {
    "author": "谢逸",
    "paragraphs": [
      "冷猿寒雁淮山远，风袅青帘。",
      "飞雪廉纤。",
      "莫道空中是撒盐。",
      "到时乳鹊喧梧影，晓卷疏帘。",
      "彩服巡檐。",
      "索共梅花笑语添。"
    ],
    "rhythmic": "采桑子"
  },
  {
    "author": "谢逸",
    "paragraphs": [
      "落寞寒香满院，扶疏清影侵门。",
      "雪消平野晚烟昏。",
      "睡起懒匀檀粉。",
      "皎皎风前玉树，盈盈月下冰魂。",
      "南枝春信夜来温。",
      "便觉肌肤瘦损。"
    ],
    "rhythmic": "西江月"
  },
  {
    "author": "谢逸",
    "paragraphs": [
      "花额上堆翠葆，远山横处星眸。",
      "绛宫深锁暮云浮。",
      "月破黄昏时候。",
      "谁谓霞衣玉简，便孤彩凤秦楼。",
      "桃源不禁昔人游。",
      "曾是刘郎邂逅。"
    ],
    "rhythmic": "西江月"
  },
  {
    "author": "谢逸",
    "paragraphs": [
      "窄袖浅笼温玉，修眉淡扫遥岑。",
      "行时云雾绕衣襟。",
      "步步莲生宫锦。",
      "菊与秋烟共晚，酒随人意俱深。",
      "尊前有客动琴心。",
      "醉后清狂不禁。"
    ],
    "rhythmic": "西江月"
  },
  {
    "author": "谢逸",
    "paragraphs": [
      "宝柱横云雁影，朱弦隔叶莺声。",
      "风生玉脂晚寒清。",
      "官样轻黄袖冷。",
      "饮罢尚留馀意，曲终自有深情。",
      "归来江上数峰青。",
      "梅水横斜夜永。"
    ],
    "rhythmic": "西江月"
  },
  {
    "author": "谢逸",
    "paragraphs": [
      "滴滴金盘露冷，萧萧玉宇风清。",
      "长庚入梦晓窗明。",
      "淡月微云耿耿。",
      "松竹五峰秋色，笙歌三市欢声。",
      "华堂开宴拥娉婷。",
      "天上人间共庆。"
    ],
    "rhythmic": "西江月"
  },
  {
    "author": "谢逸",
    "paragraphs": [
      "青锦缠条配剑，紫丝络辔飞骢。",
      "入关意气喜生风。",
      "年少胸吞云梦。",
      "金阙日高露泣，东华尘软香红。",
      "争看荀氏第三龙。",
      "春暖桃花浪涌。"
    ],
    "rhythmic": "西江月"
  },
  {
    "author": "谢逸",
    "paragraphs": [
      "晓艳最便清露，晚红偏怯斜阳。",
      "移根栽近菊花傍。",
      "蜀锦翻成新样。",
      "坐客联挥玉麈，歌词细琢琼章。",
      "从今故事记溪堂。",
      "岁岁携壶共赏。"
    ],
    "rhythmic": "西江月"
  },
  {
    "author": "谢逸",
    "paragraphs": [
      "木末谁攀新萼，雪消自种前庭。",
      "莫嫌开过尚盈盈。",
      "似待诗人醉咏。",
      "霜后最添妍丽，风中更觉娉婷。",
      "影摇溪水一湾清。",
      "妆罢晓临鸾境。"
    ],
    "rhythmic": "西江月"
  },
  {
    "author": "谢逸",
    "paragraphs": [
      "密雪未知肤白，夜寒已觉香清。",
      "振芳堂下月盈庭。",
      "踏碎横斜疏影。",
      "且醉杯中绿蚁，休辞笛里清声。",
      "东君催促子青青。",
      "滋味要调金鼎。"
    ],
    "rhythmic": "西江月"
  },
  {
    "author": "谢逸",
    "paragraphs": [
      "雨洗溪光净，风掀柳带斜。",
      "画楼朱户玉人家。",
      "帘外一眉新月、浸梨花。",
      "金鸭香凝袖，铜荷烛映纱。",
      "凤盘宫锦小屏遮。",
      "夜静寒生春笋、理琵琶。"
    ],
    "rhythmic": "南歌子"
  },
  {
    "author": "谢逸",
    "paragraphs": [
      "碧梧翠竹交加影。",
      "角簟纱厨冷。",
      "疏云淡月媚横塘。",
      "一阵荷花风起、隔帘香。",
      "雁横天末无消息。",
      "水阔吴山碧。",
      "刺桐花上蝶翩翩。",
      "唯有夜深清梦、到郎边。"
    ],
    "rhythmic": "虞美人"
  },
  {
    "author": "谢逸",
    "paragraphs": [
      "角声吹散梅梢雪。",
      "疏影黄昏月。",
      "落英点点拂阑干。",
      "风送清香满院、作轻寒。",
      "花瓷羯鼓催行酒。",
      "红袖掺掺手。",
      "曲声未彻宝杯空。",
      "饮罢香薰翠被、锦屏中。"
    ],
    "rhythmic": "虞美人"
  },
  {
    "author": "谢逸",
    "paragraphs": [
      "风前玉树瑲金韵。",
      "碧落佳期近。",
      "疏云影里鹊桥低。",
      "檐外一弯新月、印修眉。",
      "星河渐晓铜壶噎。",
      "又是经年别。",
      "此情莫与玉人知。",
      "引起旧家离恨、泪珠垂。"
    ],
    "rhythmic": "虞美人"
  },
  {
    "author": "谢逸",
    "paragraphs": [
      "帘外雨。",
      "洗尽楚乡残暑。",
      "白露影边霞一缕。",
      "绀碧江天暮。",
      "沈水烟横香雾。",
      "茗碗浅浮琼乳。",
      "卧听鹧鸪啼竹坞。",
      "竹风清院宇。"
    ],
    "rhythmic": "谒金门"
  },
  {
    "author": "谢逸",
    "paragraphs": [
      "花落莺啼春暮。",
      "陌上绿杨飞絮。",
      "金鸭晚香寒，人在洞房深处。",
      "无语。",
      "无语。",
      "叶上数声疏雨。"
    ],
    "rhythmic": "如梦令"
  },
  {
    "author": "谢逸",
    "paragraphs": [
      "门外落花流水。",
      "日暖杜鹃声碎。",
      "蕃马小屏风，一枕画堂春睡。",
      "如醉。",
      "如醉。",
      "正是困人天气。"
    ],
    "rhythmic": "如梦令"
  },
  {
    "author": "谢逸",
    "paragraphs": [
      "芦花飘雪迷洲渚。",
      "送秋水、连天去。",
      "一叶小舟横别浦。",
      "数声鸿雁，两行鸥鹭。",
      "天淡潇湘暮。",
      "蓬窗醉梦惊箫鼓。",
      "回首青楼在何处。",
      "柳岸风轻吹残暑。",
      "菊开青蕊，叶飞红树。",
      "江上潇潇雨。"
    ],
    "rhythmic": "青玉案"
  },
  {
    "author": "谢逸",
    "paragraphs": [
      "疏雨洗烟波，雨过满江秋色。",
      "风起白鸥零乱，破岚光深碧。",
      "荻花枫叶只供愁，清吟写岑寂。",
      "吟罢倚阑无语，听一声羌笛。"
    ],
    "rhythmic": "好事近"
  },
  {
    "author": "谢逸",
    "paragraphs": [
      "木落江寒秋色晚，飕飕吹帽风轻。",
      "丹枫楼外捣衣声。",
      "登高怀远，山影雁边横。",
      "露染宫黄庭菊浅，茱萸烟拂红轻。",
      "尊前谁整醉冠倾。",
      "酒香薰脸，落日断霞明。"
    ],
    "rhythmic": "临江仙"
  },
  {
    "author": "谢逸",
    "paragraphs": [
      "玉树临风宾欲散，黄昏约马嘶庭。",
      "幽欢未尽有馀清。",
      "琼糜方一啜，银烛已双擎。",
      "坐久香津生齿颊，何须五斗消酲。",
      "艳歌声里醉魂醒。",
      "明年思此会，旌旆想登瀛。"
    ],
    "rhythmic": "临江仙"
  },
  {
    "author": "谢逸",
    "paragraphs": [
      "荷花风细。",
      "乞巧楼中凉似水。",
      "天幕低垂。",
      "新月弯环浅晕眉。",
      "桥横乌鹊。",
      "不负年年云外约。",
      "残漏疏钟。",
      "肠断朝霞一缕红。"
    ],
    "rhythmic": "减字木兰花"
  },
  {
    "author": "谢逸",
    "paragraphs": [
      "疏疏密密。",
      "薝卜林中飞玉出。",
      "妒舞欺梅。",
      "悠扬随风去却回。",
      "遥岑玉刻。",
      "不见云中浮寸碧。",
      "夜色清妍。",
      "庭下交光月午天。"
    ],
    "rhythmic": "减字木兰花"
  },
  {
    "author": "谢逸",
    "paragraphs": [
      "秋水无痕清见底。",
      "蓼花汀上西风起。",
      "一叶小舟烟雾里。",
      "兰棹舣。",
      "柳条带雨穿双鲤。",
      "自叹直钩无处使。",
      "笛声吹彻云山翠。",
      "脍落霜刀红缕细。",
      "新酒美。",
      "醉来独枕莎衣睡。"
    ],
    "rhythmic": "渔家傲"
  },
  {
    "author": "谢逸",
    "paragraphs": [
      "晓风残角。",
      "月里梅花落。",
      "宿酒醒时滋味恶。",
      "翠被轻寒漠漠。",
      "梦回一点相思。",
      "远山暗蹙双眉。",
      "不觉肌肤瘦玉，但知带减腰围。"
    ],
    "rhythmic": "清平乐"
  },
  {
    "author": "谢逸",
    "paragraphs": [
      "花边柳际。",
      "已渐知春意。",
      "归信不知何日是。",
      "旧恨欲拚无计。",
      "故人零落西东。",
      "题诗待倩归鸿。",
      "惟有多情芳草，年年处处相逢。"
    ],
    "rhythmic": "清平乐"
  },
  {
    "author": "谢逸",
    "paragraphs": [
      "霜清木落，深院帘栊静。",
      "池面卷烟波，莹香水、一奁明镜。",
      "修筠拂槛，疏翠挽婵娟，山雾敛，水云收，野阔江天迥。",
      "红消醉玉，酒面风前醒。",
      "罗幕护轻寒，锦屏空、金炉烬冷。",
      "星横参昴，梅径月黄昏，清梦觉，浅眉颦，窗外横斜影。"
    ],
    "rhythmic": "蓦山溪"
  },
  {
    "author": "谢逸",
    "paragraphs": [
      "弄晴数点梨梢雨。",
      "门外画桥寒食路。",
      "杜鹃飞破草间烟，蛱蝶惹残花底露。",
      "东君著意怜樊素。",
      "一段韶华都付与。",
      "妆成不管露桃嗔，舞罢从教风柳妒。"
    ],
    "rhythmic": "玉楼春"
  },
  {
    "author": "谢逸",
    "paragraphs": [
      "横塘晕浅琉璃莹。",
      "绿叶阴浓庭院静。",
      "樱桃熟后麦秋凉，芍药开时槐夏永。",
      "蓬莱阁下红尘境。",
      "青羽扇低摇凤影。",
      "庭前玉树一枝春，香雾和烟新月冷。"
    ],
    "rhythmic": "玉楼春"
  },
  {
    "author": "谢逸",
    "paragraphs": [
      "个中怀抱谁排遣。",
      "恻恻轻寒风剪剪。",
      "细丝梅蕊晚香浓，争似柳梢春色浅。",
      "娇叱道字歌声软。",
      "醉后微涡回笑魇。",
      "更无卓氏白头吟，只有卢郎年少恨。"
    ],
    "rhythmic": "玉楼春"
  },
  {
    "author": "谢逸",
    "paragraphs": [
      "青钱点水圆荷绿。",
      "解箨新篁森嫩玉。",
      "轻风冉冉楝花香，小雨丝丝梅子熟。",
      "华堂烛烬零金粟。",
      "人在洞天三十六。",
      "昭华吹彻管声寒，声入寿觞红浪蹙。"
    ],
    "rhythmic": "玉楼春"
  },
  {
    "author": "谢逸",
    "paragraphs": [
      "画烛笼纱红影乱，门外紫骝嘶。",
      "分破云团月影亏。",
      "雪浪皱清漪。",
      "捧碗纤纤春笋瘦，乳雾泛冰瓷。",
      "两袖清风拂袖飞。",
      "归去酒醒时。"
    ],
    "rhythmic": "武陵春"
  },
  {
    "author": "谢逸",
    "paragraphs": [
      "拍岸蒲萄江水碧，柳带挽归艎。",
      "破闷琴风绕袖凉。",
      "蔌蔌楝花香。",
      "淡烟疏雨随宜好，何处不潇湘。",
      "愿作双飞老凤皇。",
      "莫学野鸳鸯。"
    ],
    "rhythmic": "武陵春"
  },
  {
    "author": "谢逸",
    "paragraphs": [
      "料峭小桃风。",
      "凝淡春容。",
      "宝灯山列半天中。",
      "丽服靓妆携手处，笑语匆匆。",
      "酒滴小槽红。",
      "一饮千锺。",
      "铜荷擎烛绛纱笼。",
      "归去笙歌暄院落，月照帘栊。"
    ],
    "rhythmic": "浪淘沙"
  },
  {
    "author": "谢逸",
    "paragraphs": [
      "桐叶成阴拂画檐。",
      "清风凉处卷疏帘。",
      "红绡舞袖萦腰柳，碧玉眉心媚脸莲。",
      "愁满眼，水连天。",
      "香笺小字倩谁传。",
      "梅黄楚岸垂垂雨，草碧吴江淡淡烟。"
    ],
    "rhythmic": "鹧鸪天"
  },
  {
    "author": "谢逸",
    "paragraphs": [
      "金节平分院落凉。",
      "黄昏帘幕卷西厢。",
      "冰轮碾碎粼粼碧，玉斧修成练练光。",
      "低照户，巧侵床。",
      "锦袍起舞谪仙狂。",
      "鹊飞影里觥筹乱，桂子风前笑语香。"
    ],
    "rhythmic": "鹧鸪天"
  },
  {
    "author": "谢逸",
    "paragraphs": [
      "红晕香腮粉末匀。",
      "梳妆闲淡稳精神。",
      "谁知碧嶂清溪畔，也有姚家一朵春。",
      "眉黛浅，谁为颦。",
      "莫将心事付朝云。",
      "坐中有客肠应断，忘了酴醿架下人。"
    ],
    "rhythmic": "鹧鸪天"
  },
  {
    "author": "谢逸",
    "paragraphs": [
      "水阔天低雁字横。",
      "小春时节晚寒清。",
      "梅梢月上纷纷白，竹坞风来冉冉轻。",
      "人似玉，酒如渑。",
      "入关意气喜风生。",
      "坐中有客联镳去，谁唱阳关第四声。"
    ],
    "rhythmic": "鹧鸪天"
  },
  {
    "author": "谢逸",
    "paragraphs": [
      "楼阁帘垂乳燕飞。",
      "圆荷细细点清溪。",
      "薰风破闷晚凉时。",
      "玉轸琴边兰思远，霜纨扇里翠眉低。",
      "揉蓝衫子闹蜂儿。"
    ],
    "rhythmic": "浣溪沙"
  },
  {
    "author": "谢逸",
    "paragraphs": [
      "六曲阑干翠幕垂。",
      "香烬冷金猊。",
      "日高花外啭黄鹂。",
      "春睡觉、酒醒时。",
      "草青南浦，云横西塞，锦字杳无期。",
      "东风只送柳绵飞。",
      "全不管、寄相思。"
    ],
    "rhythmic": "燕归梁"
  },
  {
    "author": "谢逸",
    "paragraphs": [
      "楝花飘砌。",
      "蔌蔌清香细。",
      "梅雨过，苹风起。",
      "情随湘水远，梦绕吴峰翠。",
      "琴书倦，鹧鸪唤起南窗睡。",
      "密意无人寄。",
      "幽恨凭谁洗。",
      "修竹畔，疏帘里。",
      "歌馀尘拂扇，舞罢风掀袂。",
      "人散后，一钩淡月天如水。"
    ],
    "rhythmic": "千秋岁"
  },
  {
    "author": "谢逸",
    "paragraphs": [
      "浅色染春衣。",
      "衣上双双小雁飞。",
      "袖卷藕丝寒玉瘦，弹棋。",
      "赢得尊前酒一卮。",
      "冰雪拂胭脂。",
      "绛蜡香融落日西。",
      "唱彻阳关人欲去，依依。",
      "醉眼横波翠黛低。"
    ],
    "rhythmic": "南乡子"
  },
  {
    "author": "谢逸",
    "paragraphs": [
      "霜砧声急。",
      "潇潇疏雨梧桐湿。",
      "无言独倚阑干立。",
      "帘卷黄昏，一阵西风入。",
      "年时画阁佳宾集。",
      "玉人檀板当筵执。",
      "银瓶已断丝绳汲。",
      "莫话前欢，忍对屏山泣。"
    ],
    "rhythmic": "醉落魄・一斛珠"
  },
  {
    "author": "谢逸",
    "paragraphs": [
      "蝶飞烟草，莺啼云树，满院垂杨阴绿。",
      "轻风飘散杏梢红，更吹皱、池波如縠。",
      "珠帘日晚，银屏人散，楼上醉横霜竹。",
      "一春若道不相思，缘底事、红绡褪玉。"
    ],
    "rhythmic": "鹊桥仙"
  },
  {
    "author": "谢逸",
    "paragraphs": [
      "一江秋水碧湾湾。",
      "绕青山。",
      "玉连环。",
      "帘幕低垂，人在画图间。",
      "闲抱琵琶寻旧曲，弹未了，意阑珊。",
      "飞鸿数点拂云端。",
      "倚阑看。",
      "楚天寒。",
      "拟倩东风，吹梦到长安。",
      "恰似梨花春带雨，愁满眼，泪阑干。"
    ],
    "rhythmic": "江神子・江城子"
  },
  {
    "author": "谢逸",
    "paragraphs": [
      "杏花村馆酒旗风。",
      "水溶溶。",
      "扬残红。",
      "野渡舟横，杨柳绿阴浓。",
      "望断江南山色远。",
      "人不见，草连空。",
      "夕阳楼外晚烟笼。",
      "粉香融。",
      "淡眉峰。",
      "记得年时，相见画屏中。",
      "只有关山今夜月，千里外，素光同。"
    ],
    "rhythmic": "江神子・江城子"
  },
  {
    "author": "谢逸",
    "paragraphs": [
      "九日登高，倚楼人在秋空半。",
      "汝江如练。",
      "碧影涵云巘。",
      "醉看茱萸，定是明年健。",
      "清尊满。",
      "菊花黄浅。",
      "偏入陶潜眼。"
    ],
    "rhythmic": "点绛唇"
  },
  {
    "author": "谢逸",
    "paragraphs": [
      "金气秋分，风清露冷秋期半。",
      "凉蟾光满。",
      "桂子飘香远。",
      "素练宽衣，仙仗明飞观。",
      "霓裳乱。",
      "银桥人散。",
      "吹彻昭华管。"
    ],
    "rhythmic": "点绛唇"
  },
  {
    "author": "谢逸",
    "paragraphs": [
      "风剪冰花飞零乱。",
      "映梅梢、素影摇清浅。",
      "绣幄寒轻，兰薰烟暖。",
      "艳歌催得金荷卷。",
      "游梁已觉相如倦。",
      "忆去年、舟渡淮南岸。",
      "别后销魂，冷猿寒雁。",
      "角声只送黄昏怨。"
    ],
    "rhythmic": "七娘子"
  },
  {
    "author": "谢逸",
    "paragraphs": [
      "烟雨幂横塘，绀色涵清浅。",
      "谁把并州快剪刀，剪取吴江半。",
      "隐几岸乌巾，细葛含风软。",
      "不见柴桑避俗翁，心共孤云远。"
    ],
    "rhythmic": "卜算子"
  },
  {
    "author": "谢逸",
    "paragraphs": [
      "花枝破蕾柳梢青。",
      "春寒拂面轻。",
      "一眉新月影三星。",
      "铜荷烛烬零。",
      "低凤扇，袅霓旌。",
      "珊珊环佩声。",
      "坐间谁识许飞琼。",
      "对郎仙骨清。"
    ],
    "rhythmic": "醉桃源・阮郎归"
  },
  {
    "author": "谢逸",
    "paragraphs": [
      "风飘万点落花飞。",
      "残红枝上稀。",
      "平芜叶上淡烟迷。",
      "那堪春鸟啼。",
      "风细细，日迟迟。",
      "轻纱叠雪衣。",
      "多情多病懒追随。",
      "玉人应恨伊。"
    ],
    "rhythmic": "醉桃源・阮郎归"
  },
  {
    "author": "谢逸",
    "paragraphs": [
      "晨光晓色扫檐晶。",
      "寒斋蝶梦惊。",
      "乱飘鸳瓦细无声。",
      "游扬柳丝轻。",
      "书幌冷，竹窗明。",
      "柴门只独扃。",
      "一尊浊酒为谁倾。",
      "梅花相对清。"
    ],
    "rhythmic": "醉桃源・阮郎归"
  },
  {
    "author": "谢逸",
    "paragraphs": [
      "临川好，柳岸转平沙。",
      "门外澄江丞相宅，坛前乔木列仙家。",
      "春到满城花。",
      "行乐处，舞袖卷轻纱。",
      "谩摘青梅尝煮酒，旋煎白雪试新茶。",
      "明月上檐牙。"
    ],
    "rhythmic": "望江南・忆江南"
  },
  {
    "author": "谢逸",
    "paragraphs": [
      "临川好，山影碧波摇。",
      "鱼跃冰池飞玉尺，云横石廪拂鲛绡。",
      "高树竹萧萧。",
      "寒食近，湖水绿平桥。",
      "繁杏梢头张锦旆，垂杨阴里系兰桡。",
      "游客解金貂。"
    ],
    "rhythmic": "望江南・忆江南"
  },
  {
    "author": "谢逸",
    "paragraphs": [
      "香肩轻拍。",
      "尊前忍听，一声将息。",
      "昨夜浓欢，今朝别酒，明日行客。",
      "后回来则须来，便去也、如何去得。",
      "无限离情，无穷江水，无边山色。"
    ],
    "rhythmic": "柳梢青"
  },
  {
    "author": "夏倪",
    "paragraphs": [
      "江涵晓日。",
      "荡漾波光摇桨入。",
      "笑指浯溪。",
      "漫叟雄文锁翠微。",
      "休嗟不偶。",
      "归到中州何处有。",
      "独立风烟。",
      "湘水浯台总接天。"
    ],
    "rhythmic": "减字木兰花"
  },
  {
    "author": "晁冲之",
    "paragraphs": [
      "黯黯离怀，向东门系马，南浦移舟。",
      "薰风乱飞燕子，时下轻鸥。",
      "无情渭水，问谁教、日日东流。",
      "常是送、行人去后，烟波一向离愁。",
      "回首旧游如梦，记踏青殢饮，拾翠狂游。",
      "无端彩云易散，覆水难收。",
      "风流未老，拚千金，重入扬州。",
      "应又是、当年载酒，依前名占青楼。"
    ],
    "rhythmic": "汉宫春"
  },
  {
    "author": "晁冲之",
    "paragraphs": [
      "目断江南千里，灞桥一望，烟水微茫。",
      "尽锁重门，人去暗度流光。",
      "雨轻轻，梨花院落，风淡淡、杨柳池塘。",
      "恨偏长。",
      "佩沈湘浦，云散高唐。",
      "清狂。",
      "重来一梦，手搓梅子，煮酒初尝。",
      "寂寞经春，小桥依旧燕飞忙。",
      "玉钩栏、凭多渐暖，金缕枕、别久犹香。",
      "最难忘。",
      "看花南陌，待月西厢。"
    ],
    "rhythmic": "玉蝴蝶"
  },
  {
    "author": "晁冲之",
    "paragraphs": [
      "小阁倚晴空，数声钟定。",
      "斗柄寒垂暮天净。",
      "向来残酒，尽被晓风吹醒。",
      "眼前还认得，当时景。",
      "旧恨与新愁，不堪重省。",
      "自叹多情更多病。",
      "绮窗犹在，敲遍阑干谁应。",
      "断肠明月下，梅摇影。"
    ],
    "rhythmic": "感皇恩"
  },
  {
    "author": "晁冲之",
    "paragraphs": [
      "蝴蝶满西园，啼莺无数。",
      "水阁桥南路。",
      "凝伫。",
      "两行烟柳，吹落一池飞絮。",
      "秋千斜挂起，人何处。",
      "把酒劝君，闲愁莫诉。",
      "留取笙歌住。",
      "休去。",
      "几多春色，禁得许多风雨。",
      "海棠花谢也，君知否。"
    ],
    "rhythmic": "感皇恩"
  },
  {
    "author": "晁冲之",
    "paragraphs": [
      "寒食不多时，牡丹初卖。",
      "小院重帘燕飞碍。",
      "昨宵风雨，只有一分春在，今朝犹自得，阴晴快。",
      "熟睡起来，宿酲微带。",
      "不惜罗襟搵眉黛，日高梳洗，看著花阴移改。",
      "笑摘双杏子，连枝戴。"
    ],
    "rhythmic": "感皇恩"
  },
  {
    "author": "晁冲之",
    "paragraphs": [
      "双舸亭亭横晚渚，城中飞观嵯峨。",
      "画桥灯火照清波。",
      "玉钩平浸水，金锁半沈河。",
      "试问无情堤上柳，也应厌听离歌。",
      "人生无奈别离何。",
      "夜长嫌梦短，泪少怕愁多。"
    ],
    "rhythmic": "临江仙"
  },
  {
    "author": "晁冲之",
    "paragraphs": [
      "忆昔西池池上饮，年年多少欢娱。",
      "别来不寄一行书。",
      "寻常相见了，犹道不如初。",
      "安稳锦屏今夜梦，月明好度江湖。",
      "相思休问定何如。",
      "情知春去后，管得落花无。"
    ],
    "rhythmic": "临江仙",
    "tags": ["宋词三百首"]
  },
  {
    "author": "晁冲之",
    "paragraphs": [
      "谩道追欢惟九日，年年此恨偏浓。",
      "今朝吹帽与谁同。",
      "黄花都未拆，和泪泣西风。",
      "应恐登临肠更断，故交烟雨迷空。",
      "为君一曲送飞鸿。",
      "谁能推毂我，深入醉乡中。"
    ],
    "rhythmic": "临江仙"
  },
  {
    "author": "晁冲之",
    "paragraphs": [
      "浦口潮来沙尾涨。",
      "危樯半落帆游漾，水调不知何处唱。",
      "风淡荡。",
      "鳜鱼吹起桃花浪。",
      "雪尽小桥梅总放。",
      "层楼一任愁人上。",
      "万里长安回首望。",
      "山四向。",
      "澄江日色如春酿。"
    ],
    "rhythmic": "渔家傲"
  },
  {
    "author": "晁冲之",
    "paragraphs": [
      "一夜东风，吹散柳梢残雪。",
      "御楼烟暖，正鳌山对结。",
      "箫鼓向晚，凤辇初归宫阙。",
      "千门灯火，九街风月。",
      "绣阁人人，乍喜游、困又歇。",
      "笑匀妆面，把朱帘半揭。",
      "娇波向人，手拈玉梅低说。",
      "相逢常是，上元时节。"
    ],
    "rhythmic": "传言玉女"
  },
  {
    "author": "晁冲之",
    "paragraphs": [
      "帘外新来双燕。",
      "珠阁琼楼穿遍。",
      "香径得泥归，飞蹙池塘波面。",
      "谁见。",
      "谁见。",
      "春晚昭阳宫殿。"
    ],
    "rhythmic": "如梦令"
  },
  {
    "author": "晁冲之",
    "paragraphs": [
      "墙外辘轳金并。",
      "惊梦瞢腾初省。",
      "深院闭斜阳，燕入阴阴帘影。",
      "人静。",
      "人静。",
      "花落鸟啼风定。"
    ],
    "rhythmic": "如梦令"
  },
  {
    "author": "晁冲之",
    "paragraphs": [
      "门在垂杨阴里。",
      "楼枕曲江春水。",
      "一阵牡丹风，香压满园花气。",
      "沈醉。",
      "沈醉。",
      "不记绿窗先睡。"
    ],
    "rhythmic": "如梦令"
  },
  {
    "author": "晁冲之",
    "paragraphs": [
      "帽落宫花，衣惹御香，凤辇晚来初过。",
      "鹤降诏飞，龙擎烛戏，端门万枝灯火。",
      "满城车马，对明月、有谁闲坐。",
      "任狂游，更许傍禁街，不局金锁。",
      "玉楼人、暗中掷果。",
      "珍帘下、笑著春衫袅娜。",
      "素蛾绕钗，轻蝉扑鬓，垂垂柳丝梅朵。",
      "夜阑饮散，但赢得、翠翘双亸。",
      "醉归来，又重向、晓窗梳裹。"
    ],
    "rhythmic": "上林春慢"
  },
  {
    "author": "晁冲之",
    "paragraphs": [
      "潇洒江梅，向竹梢稀处，横两三枝。",
      "东君也不爱惜，雪压风欺。",
      "无情燕子，怕春寒、轻失佳期。",
      "惟是有、南来归雁，年年长见开时。",
      "清浅小溪如练，问玉堂何似，茅舍疏篱。",
      "伤心故人去后，冷落新诗。",
      "微云淡月，对孤芳、分付他谁。",
      "空自倚，清香未减，风流不在人知。"
    ],
    "rhythmic": "汉宫春"
  },
  {
    "author": "晁冲之",
    "paragraphs": [
      "碧水浮瓜纹簟前。",
      "只知闲枕手，不成眠。",
      "晚云如火雨晴天。",
      "轻云远，亭外一声蝉。",
      "池馆几年年。",
      "倚阑催小艇，采新莲。",
      "多情还到芰荷边。",
      "应相忆，折藕看丝牵。"
    ],
    "rhythmic": "小重山"
  },
  {
    "author": "苏庠",
    "paragraphs": [
      "本是白苹洲畔客，虎符卧镇江城。",
      "归来犹得趁鸥盟。",
      "柳丝摇晓市，杜若遍芳汀。",
      "莫惜飞觞仍堕帻，柳边依约莺声。",
      "水秋鲈熟正关情。",
      "只愁宣室召，未许钓船轻。"
    ],
    "rhythmic": "临江仙"
  },
  {
    "author": "苏庠",
    "paragraphs": [
      "猎猎风蒲初暑过，萧然庭户秋清。",
      "野航渡口带烟横。",
      "晚山千万叠，别鹤两三声。",
      "秋水芙蓉聊荡桨，一樽同破愁城。",
      "蓼花滩上白鸥明。",
      "暮云连极浦，急雨暗长汀。"
    ],
    "rhythmic": "临江仙"
  },
  {
    "author": "苏庠",
    "paragraphs": [
      "叠嶂晓埋烟雨。",
      "忽作飞花无数。",
      "整整复斜斜，来伴南枝清苦。",
      "日暮。",
      "日暮。",
      "何许云林烟树。"
    ],
    "rhythmic": "如梦令"
  },
  {
    "author": "苏庠",
    "paragraphs": [
      "军书未息梅仍破。",
      "穿市溪流过。",
      "病来无处不关情。",
      "一夜鸣榔急雨、杂滩声。",
      "飘零无复还山梦。",
      "云屋春寒重。",
      "山连积水水连空。",
      "溪上青蒲短短、柳重重。"
    ],
    "rhythmic": "虞美人"
  },
  {
    "author": "苏庠",
    "paragraphs": [
      "水榭风微玉枕凉。",
      "牙床角簟藕花香。",
      "野塘烟雨罩鸳鸯。",
      "红蓼渡头青嶂远，绿苹波上白鸥双。",
      "淋浪淡墨水云乡。"
    ],
    "rhythmic": "浣溪沙"
  },
  {
    "author": "苏庠",
    "paragraphs": [
      "何处所。",
      "门外冷云堆浦。",
      "竹里江梅寒未吐。",
      "茅屋疏疏雨。",
      "谁遣愁来如许。",
      "小立野塘官渡。",
      "手种凌霄今在否。",
      "柳浪迷烟渚。"
    ],
    "rhythmic": "谒金门"
  },
  {
    "author": "苏庠",
    "paragraphs": [
      "杨柳渡。",
      "醉著青鞋归去。",
      "点点沙鸥何处所。",
      "十里菰蒲雨。",
      "抖擞向来尘土。",
      "卧看碧山云度。",
      "寄语故时猿鹤侣。",
      "未见心先许。"
    ],
    "rhythmic": "谒金门"
  },
  {
    "author": "苏庠",
    "paragraphs": [
      "枫落河梁野水秋。",
      "澹烟衰草接郊丘。",
      "醉眠小坞黄茅店，梦倚高城赤叶楼。",
      "天杳杳，路悠悠。",
      "钿筝歌扇等闲休。",
      "灞桥杨柳年年恨，鸳浦芙蓉叶叶愁。"
    ],
    "rhythmic": "鹧鸪天"
  },
  {
    "author": "苏庠",
    "paragraphs": [
      "梅妒晨妆雪妒轻。",
      "远山依约学眉青。",
      "樽前无复歌金缕，梦觉空馀月满林。",
      "鱼与雁，两浮沈。",
      "浅颦微笑总关心。",
      "相思恰似江南柳，一夜春风一夜深。"
    ],
    "rhythmic": "鹧鸪天"
  },
  {
    "author": "苏庠",
    "paragraphs": [
      "秋入蒹葭小雁行。",
      "参差飞堕水云乡。",
      "直须银甲供春笋，且滴糟床覆羽觞。",
      "风压幕，月侵廊。",
      "江南江北夜茫茫。",
      "悬知上马啼鹃梦，一夜惊飞宝鸭香。"
    ],
    "rhythmic": "鹧鸪天"
  },
  {
    "author": "苏庠",
    "paragraphs": [
      "杖头挑得布囊行。",
      "活计有谁争。",
      "不肯侯家五鼎，碧涧一杯羹。",
      "溪上月，岭头云。",
      "不劳耕。",
      "瓮中春色，枕上华胥，便是长生。"
    ],
    "rhythmic": "诉衷情"
  },
  {
    "author": "苏庠",
    "paragraphs": [
      "倦投林樾当诛茅。",
      "鸿雁响寒郊。",
      "溪上晚来杨柳，月露洗烟梢。",
      "霜后渚，水分槽。",
      "尚平桥。",
      "客床归梦，何必江南，门接云涛。"
    ],
    "rhythmic": "诉衷情"
  },
  {
    "author": "苏庠",
    "paragraphs": [
      "西园风暖落花时。",
      "绿阴莺乱啼。",
      "倚阑无语惜芳菲。",
      "絮飞蝴蝶飞。",
      "缘底事，减腰围。",
      "遣愁愁著眉。",
      "波连春渚暮天垂。",
      "燕归人未归。"
    ],
    "rhythmic": "阮郎归"
  },
  {
    "author": "苏庠",
    "paragraphs": [
      "冰勒轻飔，绿痕初涨回塘水。",
      "柳洲烟际。",
      "白鹭翘沙嘴。",
      "箬笠青蓑，未减貂蝉贵。",
      "云涛里。",
      "醉眠篷底。",
      "不属人间世。"
    ],
    "rhythmic": "点绛唇"
  },
  {
    "author": "苏庠",
    "paragraphs": [
      "北风振野云平屋。",
      "寒溪淅淅流冰谷。",
      "落日送归鸿。",
      "夕岚千万重。",
      "荒坡垂斗柄。",
      "直北乡山近。",
      "何必苦言归。",
      "石亭春满枝。"
    ],
    "rhythmic": "菩萨蛮"
  },
  {
    "author": "苏庠",
    "paragraphs": [
      "园林寂寂春归去。",
      "濛濛柳下飞香絮。",
      "野水接云横。",
      "绿烟啼晓莺。",
      "江南鶗鴂梦。",
      "山色朝来重。",
      "小艇小湾头。",
      "苹花苹叶洲。"
    ],
    "rhythmic": "菩萨蛮"
  },
  {
    "author": "苏庠",
    "paragraphs": [
      "短船谁泊蒹葭渚。",
      "夜深远火明渔浦。",
      "却忆槿花篱。",
      "春声穿竹溪。",
      "云山如昨好。",
      "人自垂垂老。",
      "心事有谁知。",
      "月明霜满枝。"
    ],
    "rhythmic": "菩萨蛮"
  },
  {
    "author": "苏庠",
    "paragraphs": [
      "眼中叠叠烟中树。",
      "晚云点点翻荷雨。",
      "鸥泛渚边烟。",
      "绿蒲秋满川。",
      "未成江海去。",
      "聊作林塘主。",
      "客恨阔无津。",
      "风斜白氎巾。"
    ],
    "rhythmic": "菩萨蛮"
  },
  {
    "author": "苏庠",
    "paragraphs": [
      "年时忆著花前醉。",
      "而今花落人憔悴。",
      "麦浪卷晴川。",
      "杜鹃声可怜。",
      "有书无雁寄。",
      "初夏槐风细。",
      "家在落霞边。",
      "愁逢江月圆。"
    ],
    "rhythmic": "菩萨蛮"
  },
  {
    "author": "苏庠",
    "paragraphs": [
      "照溪梅雪和烟堕。",
      "寒林漠漠愁烟锁。",
      "客恨渺无涯。",
      "雁来人忆家。",
      "远山疑带雨。",
      "一线云间语。",
      "霜月又婵娟。",
      "江南若个边。"
    ],
    "rhythmic": "菩萨蛮"
  },
  {
    "author": "苏庠",
    "paragraphs": [
      "春波滟滟浮春渚。",
      "绿阴一径风兼雨。",
      "又作去年时。",
      "绿深垂蔓篱。",
      "故山归兴动。",
      "江北江南梦。",
      "白发故相欺。",
      "星星如有期。"
    ],
    "rhythmic": "菩萨蛮"
  },
  {
    "author": "苏庠",
    "paragraphs": [
      "江云叠叠遮鸳浦。",
      "江水无情留薄暮。",
      "归帆初张苇边风，客梦不禁篷背雨。",
      "渚花不解留人住。",
      "只作深愁无尽处。",
      "白沙烟树有无中，雁落沧洲何处所。"
    ],
    "rhythmic": "木兰花・玉楼春"
  },
  {
    "author": "苏庠",
    "paragraphs": [
      "断崖流水。",
      "香度青林底。",
      "元配骚人兰与芷。",
      "不数春风桃李。",
      "淮南丛桂小山。",
      "诗翁合得攀翻。",
      "身到十洲三岛，心游万壑千岩。"
    ],
    "rhythmic": "清平乐"
  },
  {
    "author": "祖可",
    "paragraphs": [
      "谁向江头遣恨浓。",
      "碧波流不断，楚山重。",
      "柳烟和雨隔疏钟。",
      "黄昏后，罗幕更朦胧。",
      "桃李小园空。",
      "阿谁犹笑语，拾残红。",
      "珠帘卷尽落花风。",
      "人不见，春在绿芜中。"
    ],
    "rhythmic": "小重山"
  },
  {
    "author": "祖可",
    "paragraphs": [
      "西风簌簌低红叶。",
      "梧桐影里银河匝。",
      "梦破画帘垂。",
      "月明乌鹊飞。",
      "新愁知几许。",
      "欲似丝千缕。",
      "雁已不堪闻。",
      "砧声何处村。"
    ],
    "rhythmic": "菩萨蛮"
  },
  {
    "author": "祖可",
    "paragraphs": [
      "谁能画取沙边雨。",
      "和烟澹扫蒹葭渚。",
      "别岸却斜晖。",
      "采莲人未归。",
      "鸳鸯如解语。",
      "对浴红衣去。",
      "去了更回头。",
      "教侬特地愁。"
    ],
    "rhythmic": "菩萨蛮"
  },
  {
    "author": "蔡",
    "paragraphs": ["扇开仙掌。"],
    "rhythmic": "失调名"
  },
  {
    "author": "张阁",
    "paragraphs": [
      "长天霞散，远浦潮平，危阑注目江皋。",
      "长记年年荣遇，同是今朝。",
      "金銮两回命相，对清光、频许挥毫。",
      "雍容久，正茶杯初赐，香袖时飘。",
      "归去玉堂深夜，泥封罢，金莲一寸才烧。",
      "帝语丁宁，曾被华衮亲褒。",
      "如今谩劳梦想，叹尘踪、杳隔仙鳌。",
      "无聊意，强当歌对酒怎消。"
    ],
    "rhythmic": "声声慢"
  },
  {
    "author": "毛滂",
    "paragraphs": [
      "九金增宋重，八玉变秦馀。",
      "千年清浸，洗净河洛出图书。",
      "一段升平光景，不但五星循轨，万点共连珠。",
      "垂衣本神圣，补衮妙工夫。",
      "朝元去，锵环佩，冷云衢。",
      "芝房雅奏，仪凤矫首听笙竽。",
      "天近黄麾仗晓，春早红鸾扇暖，迟日上金铺。",
      "万岁南山色，不老对唐虞。"
    ],
    "rhythmic": "水调歌头"
  },
  {
    "author": "毛滂",
    "paragraphs": [
      "馀寒尚峭。",
      "早凤沼冻开，芝田春到。",
      "茂对诞期，天与公春向廊庙。",
      "元工开物争春妙。",
      "付与秾华多少。",
      "召还和气，拂开霁色，未妨谈笑。",
      "缥缈。",
      "五云乱处，种雕菰向熟，碧桃犹小。",
      "雨露在门，光采充闾乌亦好。",
      "宝熏郁雾城南道。",
      "天自锡公难老。",
      "看公身任安危，二十四考。"
    ],
    "rhythmic": "绛都春"
  },
  {
    "author": "毛滂",
    "paragraphs": [
      "九重寒少。",
      "烟暖丰瑶草。",
      "金井碧梧雏凤矫。",
      "南极人来最老。",
      "衣冠远换裘毡。",
      "德随和气蝉连。",
      "万里同开寿域，一年三秀芝田。"
    ],
    "rhythmic": "清平乐"
  },
  {
    "author": "毛滂",
    "paragraphs": [
      "重芳叠秀。",
      "风约仙云皱。",
      "椿不争年松与寿。",
      "共出皇家忠孝。",
      "仁深枯冷皆蒙。",
      "托根不倚东风。",
      "日照恩光万里，暖生塞草丛中。"
    ],
    "rhythmic": "清平乐"
  },
  {
    "author": "毛滂",
    "paragraphs": [
      "镂烟翦雾。",
      "𩉾鞢无层数。",
      "苜蓿青深烦雪兔。",
      "引到祥华开处。",
      "仙人手翳朝阳。",
      "清都绛阙相将。",
      "来覆东封翠辇，好遮化日舒长。"
    ],
    "rhythmic": "清平乐"
  },
  {
    "author": "毛滂",
    "paragraphs": [
      "九茎为寿。",
      "千叶前无有。",
      "叶叶年年看不朽。",
      "天与君主意厚。",
      "君恩雨露无边。",
      "玉筵暖接非烟。",
      "马向华山烽冷，人安草亦千年。"
    ],
    "rhythmic": "清平乐"
  },
  {
    "author": "毛滂",
    "paragraphs": [
      "绛河千岁。",
      "一照升平事。",
      "万里青铜开碧霁。",
      "俯见南山晚翠。",
      "绀寒不翅湘酃。",
      "清於练静江澄。",
      "流向万年觞里，玉波可但如渑。"
    ],
    "rhythmic": "清平乐"
  },
  {
    "author": "毛滂",
    "paragraphs": [
      "银河秋浪。",
      "遥出昆仑上。",
      "忽变澄澜添碧涨。",
      "可道升平无象。",
      "黄云浊雾初开。",
      "荣光休气徘徊。",
      "试觅当时五老，金泥玉检将来。"
    ],
    "rhythmic": "清平乐"
  },
  {
    "author": "毛滂",
    "paragraphs": [
      "天连翠潋。",
      "九折玻璃软。",
      "回抱金堤清宛转。",
      "疑共蓬莱清浅。",
      "吾君欲济如何。",
      "唐虞风顺无多。",
      "自有松舟桧楫，一帆三代同波。"
    ],
    "rhythmic": "清平乐"
  },
  {
    "author": "毛滂",
    "paragraphs": [
      "娟娟月满。",
      "冉冉梅花暖。",
      "春意初长寒力浅。",
      "渐拟芳菲满眼。",
      "当时吉梦重重。",
      "间生天子三公。",
      "付与人间桃李，年年管领春风。"
    ],
    "rhythmic": "清平乐"
  },
  {
    "author": "毛滂",
    "paragraphs": [
      "瀛洲春酒。",
      "满酌公眉寿。",
      "日照沙堤春傍柳。",
      "恩暖朝天衮绣。",
      "东君著意丁宁。",
      "芳酸先许梅英。",
      "要就生平滋味，待公来进君羹。"
    ],
    "rhythmic": "清平乐"
  },
  {
    "author": "毛滂",
    "paragraphs": [
      "雪馀寒退。",
      "唯有青松在。",
      "春不加荣寒不悴。",
      "用舍如公都耐。",
      "流肪磊硌龟蛇。",
      "会留红日西斜。",
      "欲助我公寿骨，蟠桃等见开花。"
    ],
    "rhythmic": "清平乐"
  },
  {
    "author": "毛滂",
    "paragraphs": [
      "流光电急。",
      "又过书云日。",
      "旧是天津花下客。",
      "老对山青水碧。",
      "而今转惜年华。",
      "迟阳为缓西斜。",
      "试问东君音信，晓寒犹压梅花。"
    ],
    "rhythmic": "清平乐"
  },
  {
    "author": "毛滂",
    "paragraphs": [
      "云峰秀叠。",
      "露冷琉璃叶。",
      "北畔娑罗花弄雪。",
      "香度小桥淡月。",
      "与君踏月寻花。",
      "玉人双捧流霞。",
      "吸尽杯中花月，仙风相送还家。"
    ],
    "rhythmic": "清平乐"
  },
  {
    "author": "毛滂",
    "paragraphs": [
      "东风桂影。",
      "低拂姮娥镜。",
      "镜里妆寒酥粉莹。",
      "越恁十分端正。",
      "素光行处随人。",
      "柳边照见青春。",
      "一片笙箫何处，花阴定有遗簪。"
    ],
    "rhythmic": "清平乐"
  },
  {
    "author": "毛滂",
    "paragraphs": [
      "曲房青琐。",
      "浅笑樱桃破。",
      "睡起三竿红日过。",
      "冷了沈香残火。",
      "东风偏管伊家。",
      "剩教那与秾华。",
      "谁送一怀春思，玉台燕拂菱花。"
    ],
    "rhythmic": "清平乐"
  },
  {
    "author": "毛滂",
    "paragraphs": [
      "杏花时候。",
      "庭下双梅瘦。",
      "天上流霞凝碧袖。",
      "起舞与君为寿。",
      "两桥风月同来。",
      "东堂且没尘埃。",
      "烟艇何时重理，更凭风月相催。"
    ],
    "rhythmic": "清平乐"
  },
  {
    "author": "毛滂",
    "paragraphs": [
      "兰堂灯灺。",
      "春入流苏夜。",
      "衣褪轻红闻水麝。",
      "云重宝钗未卸。",
      "知君不奈情何。",
      "时时慢转横波。",
      "一饷花柔柳困，枕前特地春多。"
    ],
    "rhythmic": "清平乐"
  },
  {
    "author": "毛滂",
    "paragraphs": [
      "风摇灺烬。",
      "吹下桃花影。",
      "醉倒碧铺眠碎锦。",
      "谁伴香迷酒凝。",
      "少年不解孤春。",
      "年来减尽春心。",
      "犹下绣帘遮定，不教风雨侵凌。"
    ],
    "rhythmic": "清平乐"
  },
  {
    "author": "毛滂",
    "paragraphs": [
      "桃夭杏好。",
      "似个人人好。",
      "淡抹胭脂眉不扫。",
      "笑里知春占了。",
      "此情没个人知。",
      "灯前仔细看伊。",
      "恰似云屏半醉，不言不语多时。"
    ],
    "rhythmic": "清平乐"
  },
  {
    "author": "毛滂",
    "paragraphs": [
      "杯深莫厌。",
      "强看桃花面。",
      "记约阳和初一线。",
      "便恁芳菲满眼。",
      "明年春色重来。",
      "东堂花为谁开。",
      "我在芦花深处，钓矶雨绿莓苔。"
    ],
    "rhythmic": "清平乐"
  },
  {
    "author": "毛滂",
    "paragraphs": [
      "锦屏夜夜。",
      "绣被熏兰麝。",
      "帐卷芙蓉长不下。",
      "垂尽银台蜡灺。",
      "脸痕微著流霞。",
      "瞢腾越恁秾华。",
      "破睡半残妆粉，月随雪到梅花。"
    ],
    "rhythmic": "清平乐"
  },
  {
    "author": "毛滂",
    "paragraphs": [
      "碧雾朦胧郁宝熏。",
      "和风容曳舞帘旌。",
      "花间千骑两朱轮。",
      "金马天材文作锦，玉堂仙骨气如冰。",
      "湖山何似使君清。"
    ],
    "rhythmic": "浣溪沙"
  },
  {
    "author": "毛滂",
    "paragraphs": [
      "曾向瑶台月下逢。",
      "为谁回首矮墙东。",
      "春风吹酒退腮红。",
      "庾岭殷勤通远信，梅家潇洒有仙风。",
      "晚香都在玉杯中。"
    ],
    "rhythmic": "浣溪沙"
  },
  {
    "author": "毛滂",
    "paragraphs": [
      "谢女清吟压郢楼。",
      "楼前风转柳花球。",
      "学成舞态却多羞。",
      "半落琼瑶天又惜，稍侵桃李蝶应愁。",
      "酒家先当翠云裘。"
    ],
    "rhythmic": "浣溪沙"
  },
  {
    "author": "毛滂",
    "paragraphs": [
      "小圃韶光不待邀。",
      "早通消耗与含桃。",
      "晚来芳意半寒梢。",
      "含笑不言春淡淡，试妆未遍雨萧萧。",
      "东家小女可怜娇。"
    ],
    "rhythmic": "浣溪沙"
  },
  {
    "author": "毛滂",
    "paragraphs": [
      "日照遮檐绣凤凰。",
      "博山金暖一帘香。",
      "尊前光景为君长。",
      "不信腊寒雕鬓影，渐匀春意上妆光。",
      "梅花长共占年芳。"
    ],
    "rhythmic": "浣溪沙"
  },
  {
    "author": "毛滂",
    "paragraphs": [
      "花市东风卷笑声。",
      "柳溪人影乱於云。",
      "梅花何处暗香闻。",
      "露湿翠云裘上月，烛摇红锦帐前春。",
      "瑶台有路渐无尘。"
    ],
    "rhythmic": "浣溪沙"
  },
  {
    "author": "毛滂",
    "paragraphs": [
      "月样婵娟雪样清。",
      "索强先占百花春。",
      "於中烛底好精神。",
      "多恨肌肤元自瘦，半残妆粉不忺匀。",
      "十分全似那人人。"
    ],
    "rhythmic": "浣溪沙"
  },
  {
    "author": "毛滂",
    "paragraphs": [
      "水北烟寒雪似梅。",
      "水南梅闹雪千堆。",
      "月明南北两瑶台。",
      "云近恰如天上坐，魂清疑向斗边来。",
      "梅花多处载春回。"
    ],
    "rhythmic": "浣溪沙"
  },
  {
    "author": "毛滂",
    "paragraphs": [
      "小雨初收蝶做团。",
      "和风轻拂燕泥乾。",
      "秋千院落落花寒。",
      "莫对清尊追往事，更催新火续馀欢。",
      "一春心绪倚阑干。"
    ],
    "rhythmic": "浣溪沙"
  },
  {
    "author": "毛滂",
    "paragraphs": [
      "魏紫姚黄欲占春。",
      "不教桃杏见清明。",
      "残红吹尽恰才晴。",
      "芳草池塘新涨绿，官桥杨柳半拖青。",
      "秋千院落管弦声。"
    ],
    "rhythmic": "浣溪沙"
  },
  {
    "author": "毛滂",
    "paragraphs": [
      "晚色寒清如四檐。",
      "梧桐冷碧到疏帘。",
      "小花未了烛花偏。",
      "瑶瓮孛堆春这里，锦屏屈曲梦谁边。",
      "熏笼香暖索衣添。"
    ],
    "rhythmic": "浣溪沙"
  },
  {
    "author": "毛滂",
    "paragraphs": [
      "碧浸澄沙上下天。",
      "曲堤疏柳短长烟。",
      "月明不待十分圆。",
      "凿落未空牙板闹，阑干久凭夹衣寒。",
      "婵娟薄幸冷相看。"
    ],
    "rhythmic": "浣溪沙"
  },
  {
    "author": "毛滂",
    "paragraphs": [
      "碧户珠窗小洞房。",
      "玉醅新压嫩鹅黄。",
      "半青橙子可怜香。",
      "风露满帘清似水，笙箫一片醉为乡。",
      "芙蓉绣冷夜初长。"
    ],
    "rhythmic": "浣溪沙"
  },
  {
    "author": "毛滂",
    "paragraphs": [
      "松菊秋来好在无。",
      "寄声猿鹤莫情疏。",
      "渊明不老久踟蹰。",
      "打鼓枫林谁作社，枕溪茅屋忆吾庐。",
      "去年醉倒倩人扶。"
    ],
    "rhythmic": "浣溪沙"
  },
  {
    "author": "毛滂",
    "paragraphs": [
      "本是青门学灌园。",
      "生涯浑在乱山前。",
      "一犁春雨种瓜田。",
      "别后倩云遮鹤帐，来时和月寄渔船。",
      "旁人莫做长官看。"
    ],
    "rhythmic": "浣溪沙"
  },
  {
    "author": "毛滂",
    "paragraphs": [
      "晚色轻凉入画船。",
      "云峰飞尽玉为天。",
      "疏飙自为月褰帘。",
      "细酌流霞君且住，更深风月更清妍。",
      "为谁凄断小桥边。"
    ],
    "rhythmic": "浣溪沙"
  },
  {
    "author": "毛滂",
    "paragraphs": [
      "锦里无端无素书。",
      "长安秋晚忆家无。",
      "故人来此尚踟蹰。",
      "旧事殷勤休忘了，老来凄断恶消除。",
      "小楼雪夜记当初。"
    ],
    "rhythmic": "浣溪沙"
  },
  {
    "author": "毛滂",
    "paragraphs": [
      "记得山翁往少年。",
      "青楼一笑万金钱。",
      "宝鞍逐月玉鞭寒。",
      "老对冻醪留客话，醉爬短发枕书眠。",
      "伴人松雨隔疏帘。"
    ],
    "rhythmic": "浣溪沙"
  },
  {
    "author": "毛滂",
    "paragraphs": [
      "烟柳风蒲冉冉斜。",
      "小窗不用著帘遮。",
      "载将山影转湾沙。",
      "略彴断时分岸色，蜻蜓立处过汀花。",
      "此情此水共天涯。"
    ],
    "rhythmic": "浣溪沙"
  },
  {
    "author": "毛滂",
    "paragraphs": [
      "蕙炷犹熏百和秾。",
      "兰膏正烂五枝红。",
      "风流云散太匆匆。",
      "仙草已添君胜爽，醉乡肯为我从容。",
      "剩风残月小庭空。"
    ],
    "rhythmic": "浣溪沙"
  },
  {
    "author": "毛滂",
    "paragraphs": [
      "银字笙箫小小童。",
      "梁洲吹过柳桥风。",
      "阿谁劝我玉杯空。",
      "小醉径须眠锦瑟，夜归不用照纱笼。",
      "画船帘卷月明中。"
    ],
    "rhythmic": "浣溪沙"
  },
  {
    "author": "毛滂",
    "paragraphs": [
      "滟滟金波暖做春。",
      "疏疏烟柳瘦於人。",
      "柳边半醉不胜情。",
      "未解画船留待月，缓歌金缕细留云。",
      "将云带月入东门。"
    ],
    "rhythmic": "浣溪沙"
  },
  {
    "author": "毛滂",
    "paragraphs": [
      "蜡烛花中月满窗。",
      "楚梅初试寿阳妆。",
      "麒麟为脯玉为浆。",
      "花影烛光相动荡，抱持春色入金觞。",
      "鸭炉从冷醉魂香。"
    ],
    "rhythmic": "浣溪沙"
  },
  {
    "author": "毛滂",
    "paragraphs": [
      "进止详华，文章尔雅，金銮恩异群彦。",
      "尘断银台，天低鳌禁，最是玉皇香案。",
      "燕公视草，星斗动、昭回云汉。",
      "对罢宵分，又是金莲，烛引归院。",
      "年来偃藩江畔。",
      "赖湖山、慰公心眼。",
      "碧瓦千家，少借裤襦馀暖。",
      "黄气珠庭渐满。",
      "望红日、长安殊不远。",
      "缓辔端门，青春未晚。"
    ],
    "rhythmic": "天香"
  },
  {
    "author": "毛滂",
    "paragraphs": [
      "碧瓦朱甍紫翠深。",
      "玻璃屏障里，锦为城。",
      "子胥英爽海涛横。",
      "玉堂人，於此劝春耕。",
      "五月政当成。",
      "岩廊将去路，肯留行。",
      "江山雄胜为公倾。",
      "公惜醉，风月若为情。"
    ],
    "rhythmic": "小重山"
  },
  {
    "author": "毛滂",
    "paragraphs": [
      "谁劝东风腊里来。",
      "不知天待雪，恼江梅。",
      "东郊寒色尚徘徊。",
      "双彩燕，飞傍鬓云堆。",
      "玉冷晓妆台。",
      "宜春金缕字，拂香腮。",
      "红罗先绣踏青鞋。",
      "春犹浅，花信更须催。"
    ],
    "rhythmic": "小重山"
  },
  {
    "author": "毛滂",
    "paragraphs": [
      "门外东风糁玉尘。",
      "曲房花气蔼，博山春。",
      "小槽珠滴桂椒芬。",
      "梅蕊绽，谁共醉中闻。",
      "睡起静无人。",
      "曲屏横远翠，锦为邻。",
      "十年旧事梦如新。",
      "红蕤枕，犹暖楚峰云。"
    ],
    "rhythmic": "小重山"
  },
  {
    "author": "毛滂",
    "paragraphs": [
      "鹤舞青青雪里松。",
      "冰开龟在藻，绿蒙茸。",
      "一成不记蕊珠宫。",
      "蟠桃熟，应待几东风。",
      "玉酒紫金锺。",
      "非烟罗幕暖，宝熏秾。",
      "赠君春色腊寒中。",
      "君留取，长伴脸边红。"
    ],
    "rhythmic": "小重山"
  },
  {
    "author": "毛滂",
    "paragraphs": [
      "烁石炎曦，过云急雨，院落槐午阴清。",
      "藕花开遍，绿细一池萍。",
      "槽下真珠溜溜，龙团破、河朔馀酲。",
      "阑干外，梧桐叶底，金井辘轳声。",
      "盈盈。",
      "开雾帐，珊瑚连枕，云母围屏。",
      "对肌肤冰雪，自有凉生。",
      "翠袖风回画扇，拂香篆、虬尾斜横。",
      "北窗晚，娟娟静色，竹影上帘旌。"
    ],
    "rhythmic": "满庭芳"
  },
  {
    "author": "毛滂",
    "paragraphs": [
      "马络青丝，障开红锦，小晴初断香尘。",
      "芳醪满载，持烛有佳人。",
      "飞盖西园午夜，花梢冷、云月胧明。",
      "折还惜，留花伴月，占定可怜春。",
      "佳人。",
      "争插帽，已残芳树，犹缀馀英。",
      "任红辞香散，蝶恨蜂嗔。",
      "醉也和春戴去，深院落、初馥炉熏。",
      "玉台畔，未教卸了，留映晚妆新。"
    ],
    "rhythmic": "满庭芳"
  },
  {
    "author": "毛滂",
    "paragraphs": [
      "日照门前千万峰。",
      "晴飙先扫冻云空。",
      "谁作素涛翻玉手，小团龙。",
      "定国精明过少壮，次公烦碎本雍容。",
      "听讼阴中苔自绿，舞衣红。"
    ],
    "rhythmic": "摊声浣溪沙・浣溪沙"
  },
  {
    "author": "毛滂",
    "paragraphs": [
      "日转堂阴一线添。",
      "使君和气作春妍。",
      "祗有北山轻带雪，见丰年。",
      "残月夜来收不尽，行云早起更留连。",
      "急翦垂杨迎秀色，到窗前。"
    ],
    "rhythmic": "摊声浣溪沙・浣溪沙"
  },
  {
    "author": "毛滂",
    "paragraphs": [
      "雨色流香绕坐中。",
      "映阶疏竹一丛丛。",
      "不奈晚来萧瑟意，子猷风。",
      "潋滟满倾金凿落，淋漓从湿绣芙蓉。",
      "吸尽百川天上去，看长虹。"
    ],
    "rhythmic": "摊声浣溪沙・浣溪沙"
  },
  {
    "author": "毛滂",
    "paragraphs": [
      "天质婵娟，妆光荡漾。",
      "御酥做出花模样。",
      "夭桃繁杏本妖妍，文鸳彩凤能偎傍。",
      "艾绿浓香，鹅黄新酿。",
      "缘云清切歌声上。",
      "夜寒不近绣芙蓉，醉中祗觉春相向。"
    ],
    "rhythmic": "踏莎行"
  },
  {
    "author": "毛滂",
    "paragraphs": [
      "映竹幽妍，临池娟靓。",
      "芳苞先暖香初娠。",
      "南枝微弄雪精神，东君早寄春音信。",
      "奔月仙标，乘烟远韵。",
      "玉台粉点和酥凝。",
      "从来清瘦可禁寒，为谁早把霞衣褪。"
    ],
    "rhythmic": "踏莎行"
  },
  {
    "author": "毛滂",
    "paragraphs": [
      "粟玉玲珑，雍酥浮动。",
      "芳跗染得胭脂重。",
      "风前兰麝作香寒，枝头烟雪和春冻。",
      "蜂翅初开，蜜房香弄。",
      "佳人寒睡愁和梦。",
      "鹅黄衫子茜罗裙，风流不与江梅共。"
    ],
    "rhythmic": "踏莎行"
  },
  {
    "author": "毛滂",
    "paragraphs": [
      "景泮冰檐，情回瑶草。",
      "副能守得春来到。",
      "管曾独自索春怜，而今觑著东风笑。",
      "粉凝酥寒，云房睡觉。",
      "胭脂也不添些小。",
      "天真要与此花争，是伊占得春多少。"
    ],
    "rhythmic": "踏莎行"
  },
  {
    "author": "毛滂",
    "paragraphs": [
      "拨雪寻春，烧灯续昼。",
      "暗香院落梅开后。",
      "无端夜色欲遮春，天教月上官桥柳。",
      "花市无尘，朱门如绣。",
      "娇云瑞雾笼星斗。",
      "沈香火冷小妆残，半衾轻梦浓如酒。"
    ],
    "rhythmic": "踏莎行"
  },
  {
    "author": "毛滂",
    "paragraphs": [
      "阶影红迟，柳苞黄遍。",
      "纤云弄日阴晴半。",
      "重帘不卷篆香横，小花初破春丛浅。",
      "凤绣犹重，鸭炉长暖。",
      "屏山翠入江南远。",
      "醉轻梦短枕闲敧，绿窗窈窕风光转。"
    ],
    "rhythmic": "踏莎行"
  },
  {
    "author": "毛滂",
    "paragraphs": [
      "芳气霏微，薄衣料峭。",
      "何人正倚桃花笑。",
      "流红不出武陵溪，这回空与春风到。",
      "尊俎全稀，风情终较。",
      "安仁老也谁知道。",
      "碧云无信失秦楼，旧时明月犹相照。"
    ],
    "rhythmic": "踏莎行"
  },
  {
    "author": "毛滂",
    "paragraphs": [
      "碧树阴圆，绿阶露满。",
      "金波潋滟堆瑶盏。",
      "行云会事不飞来，长空一片琉璃浅。",
      "玉燕钗寒，藕丝袖冷。",
      "只应未倚阑干遍。",
      "随人全不似婵娟，桂花影里年年见。"
    ],
    "rhythmic": "踏莎行"
  },
  {
    "author": "毛滂",
    "paragraphs": [
      "西风吹冷沈香篆。",
      "门掩小晴红叶院。",
      "卧看黄菊送重阳，露重烟寒花未遍。",
      "衰翁病怯琉璃簟。",
      "日日愁侵霜鬓短。",
      "一杯菊叶小云团，满眼萧萧松竹晚。"
    ],
    "rhythmic": "玉楼春"
  },
  {
    "author": "毛滂",
    "paragraphs": [
      "泥银四壁盘蜗篆。",
      "明月一庭秋满院。",
      "不知陶菊总开无，但见杜苔新雨遍。",
      "去年醉倒云为簟。",
      "未尽百壶惊日短。",
      "小云今夜伴牢愁，好在凤凰春未晚。"
    ],
    "rhythmic": "玉楼春"
  },
  {
    "author": "毛滂",
    "paragraphs": [
      "三衢太守文章伯。",
      "七月政成如戏剧。",
      "坐中咳唾落珠玑，笔下神明飞霹雳。",
      "才高莫恨溪山窄。",
      "且与燕公添秀发。",
      "风流前辈渐无多，好在魏公门下客。"
    ],
    "rhythmic": "玉楼春"
  },
  {
    "author": "毛滂",
    "paragraphs": [
      "一年滴尽莲花漏。",
      "碧井酴酥沈冻酒。",
      "晓寒料峭尚欺人，春态苗条先到柳。",
      "佳人重劝千长寿。",
      "柏叶椒花芬翠袖。",
      "醉乡深处少相知，祗与东君偏故旧。"
    ],
    "rhythmic": "玉楼春"
  },
  {
    "author": "毛滂",
    "paragraphs": [
      "蕊珠宫里三千女。",
      "滴粉为春尘不住。",
      "月华冷处欲迎人，七里香风生满路。",
      "一枝谁寄长安去。",
      "想得韶光能几许。",
      "醉翁满眼玉玲珑，直到烟空云尽处。"
    ],
    "rhythmic": "玉楼春"
  },
  {
    "author": "毛滂",
    "paragraphs": [
      "小园半夜东风转。",
      "吹皱冰池云母面。",
      "晓披阊阖见朝阳，知向碧阶添几线。",
      "小烟弄柳晴先暖。",
      "残雪禁梅香尚浅。",
      "殷勤洗拂旧东君，多少韶华聊借看。"
    ],
    "rhythmic": "玉楼春"
  },
  {
    "author": "毛滂",
    "paragraphs": [
      "长安回首空云雾。",
      "春梦觉来无觅处。",
      "冷烟寒雨又黄昏，数尽一堤杨柳树。",
      "楚山照眼青无数。",
      "淮口潮生催晓渡。",
      "西风吹面立苍茫，欲寄此情无雁去。"
    ],
    "rhythmic": "玉楼春"
  },
  {
    "author": "毛滂",
    "paragraphs": [
      "一春花事今宵了。",
      "点检落红都已少。",
      "阿谁追路问东君，祗有青青河畔草。",
      "尊前不信韶华老。",
      "酒意妆光相借好。",
      "檐前暮雨亦多情，未做朝云容易晓。"
    ],
    "rhythmic": "玉楼春"
  },
  {
    "author": "毛滂",
    "paragraphs": [
      "暮霰寒依树，娇云冷傍人。",
      "江南谁寄一枝春。",
      "何似珑璁十里、更无尘。",
      "雨萼胭脂淡，香须蝶子轻。",
      "碧山归路小桥横。",
      "谁见暗香今夜、月胧明。"
    ],
    "rhythmic": "南歌子"
  },
  {
    "author": "毛滂",
    "paragraphs": [
      "庭下新生月，凭君把酒看。",
      "不须直待素团团。",
      "恰似那人眉样、秀弯环。",
      "冷射鸳鸯瓦，清欺翡翠帘。",
      "数枝烟竹小桥寒。",
      "渐见风吹疏影、过阑干。"
    ],
    "rhythmic": "南歌子"
  },
  {
    "author": "毛滂",
    "paragraphs": [
      "绿暗藏城市，清香扑酒尊。",
      "淡烟疏雨冷黄昏。",
      "零落酴醿花片、损春痕。",
      "润入笙箫腻，春馀笑语温。",
      "更深不锁醉乡门。",
      "先遣歌声留住、欲归云。"
    ],
    "rhythmic": "南歌子"
  },
  {
    "author": "毛滂",
    "paragraphs": [
      "名满人间。",
      "记黄金殿，旧赐清闲。",
      "才高鹦鹉赋，风懔惠文冠。",
      "涛波何处试蛟鳄，到白头、犹守溪山。",
      "且做龚黄样度，留与人看。",
      "桃溪柳曲阴圆。",
      "离唱断、旌旗却卷春还。",
      "襦裤寄馀温，双石畔、唯闻吏胆长寒。",
      "诗翁去，谁细绕、屈曲阑干。",
      "从今后、南来幽梦，应随月度云端。"
    ],
    "rhythmic": "八节长欢"
  },
  {
    "author": "毛滂",
    "paragraphs": [
      "泽国秋深。",
      "绣楹天近，坐久魂清。",
      "溪山绕尊酒，云雾浥衣襟。",
      "馀霞孤雁送愁眼，寄寒闺、一点离心。",
      "杜老两峰秀处，短发疏巾。",
      "佳人为折寒英。",
      "罗袖湿、真珠露冷钿金。",
      "幽艳为谁妍，东篱下、却教醉倒渊明。",
      "君但饮，莫觑他、落日芜城。",
      "从教夜、龙山清月，端的便解留人。"
    ],
    "rhythmic": "八节长欢"
  },
  {
    "author": "毛滂",
    "paragraphs": [
      "雪空毡径，扑扑怜飞絮。",
      "柔弱不胜春，任东风、吹来吹去。",
      "墙阴苑外，一片落谁家，叶依依，烟郁郁，依旧如张绪。",
      "那人拈得，吹向钗头住。",
      "不定却飞扬，满眼前、搅人情愫。",
      "蜂儿蝶子，教得越轻狂，隔斜阳，点芳草，断送青春暮。"
    ],
    "rhythmic": "蓦山溪"
  },
  {
    "author": "毛滂",
    "paragraphs": [
      "东堂先晓，帘挂扶桑暖。",
      "画舫寄江湖，倚小楼、心随望远。",
      "水边竹畔，石瘦藓花寒，秀阴遮，潜玉梦，鹤下渔矶晚。",
      "藏花小坞，蝶径深深见。",
      "彩笔赋阳春，看藻思、飘飘云半。",
      "烟拖山翠，和月冷西窗，玻璃盏，蒲萄酒，旋落酴醿片。"
    ],
    "rhythmic": "蓦山溪"
  },
  {
    "author": "毛滂",
    "paragraphs": [
      "婵娟不老，依旧东风面。",
      "华烛下珠軿，盛寒里、春光一片。",
      "不教暮景，也似每常来，水精宫，银色界，今夜分明见。",
      "碧街如水，人影花凌乱。",
      "谁在柳阴中，小妆寒、落梅数点。",
      "诗翁独倚，十二玉阑干，露濛濛，云冉冉，千嶂琉璃浅。"
    ],
    "rhythmic": "蓦山溪"
  },
  {
    "author": "毛滂",
    "paragraphs": [
      "梅花初谢，雪后寒微峭。",
      "谁送一城春，绮罗香、风光窈窕。",
      "插花走马，天近宝鞭寒，金波上，玉轮边，不是红尘道。",
      "玻璃山畔，夜色无由到。",
      "深下水晶帘，拥严妆、铅华相照。",
      "珠楼缈缈，人月两婵娟，尊前月，月中人，相见年年好。"
    ],
    "rhythmic": "蓦山溪"
  },
  {
    "author": "毛滂",
    "paragraphs": [
      "古寺长廊清夜美，风松烟桧萧然。",
      "石阑干外上疏帘。",
      "过云闲窈窕，斜月静婵娟。",
      "独自徘徊无个事，瑶琴试奏流泉。",
      "曲终谁见枕琴眠。",
      "香残虬尾细，灯暗玉虫偏。"
    ],
    "rhythmic": "临江仙"
  },
  {
    "author": "毛滂",
    "paragraphs": [
      "莫恨那回容易别，不妨久远情肠。",
      "为人留下旧风光。",
      "花枝长好在，馥馥十年香。",
      "便是旧时帘外月，却来小槛低窗。",
      "朦胧影里淡梳妆。",
      "相看如梦寐，回首乍思量。"
    ],
    "rhythmic": "临江仙"
  },
  {
    "author": "毛滂",
    "paragraphs": [
      "帘下风光自足。",
      "春到席间屏曲。",
      "瑶瓮酥融，羽觞蚁闹，花映酃湖寒绿。",
      "汨罗愁独。",
      "又何似、红围翠簇。",
      "聚散悲欢箭速。",
      "不易一杯相属。",
      "频剔银灯，别听牙板，尚有龙膏堪续。",
      "罗熏绣馥。",
      "锦瑟畔、低迷醉玉。"
    ],
    "rhythmic": "剔银灯"
  },
  {
    "author": "毛滂",
    "paragraphs": [
      "金马空故事，方朔漫多端。",
      "三千牍在，玉殿何日赐清闲。",
      "难恋长安锺漏，谁借青云咳唾，拂袖且东还。",
      "笑杀长缨使，复转出秦关。",
      "吾道在，虽不遇，面何惭。",
      "雒阳年少，高轮难与绛侯谈。",
      "富贵暂饶先手，晞尽草头秋露，掩鼻出东山。",
      "且饱鲸鱼脍，风月过江南。"
    ],
    "rhythmic": "水调歌头"
  },
  {
    "author": "毛滂",
    "paragraphs": [
      "谢安涵雅量，叔夜赋刚肠。",
      "清宵假寐，应笑长孺卧淮阳。",
      "尽彻东平屏障，不废南楼谈咏，宴寝自凝香。",
      "庭下一杯土，须避赤帷裳。",
      "双石健，含古色，照新堂。",
      "百年乔木阴下，僵立两蛟苍。",
      "目送千山爽气，帘卷一城风月，杖屦合彷徉。",
      "他日峨眉秀，相望隔明光。"
    ],
    "rhythmic": "水调歌头"
  },
  {
    "author": "毛滂",
    "paragraphs": [
      "竹送秋声入小窗。",
      "香迷夜色暗牙床。",
      "小屏风掩烛花长。",
      "雁过故人无信息，酒醒残梦寄凄凉。",
      "画桥露月冷鸳鸯。"
    ],
    "rhythmic": "浣溪沙"
  },
  {
    "author": "毛滂",
    "paragraphs": [
      "维岳分公英特气，万丈拂长虹。",
      "丙魏萧曹总下风。",
      "千载友夔龙。",
      "宝熏袅翠昏帘绣，嘉颂佩绅同。",
      "不用黄精扫鬓中。",
      "元是黑头翁。"
    ],
    "rhythmic": "武陵春"
  },
  {
    "author": "毛滂",
    "paragraphs": [
      "迎得春来闻好语，贺燕立帘钩。",
      "转蕙风光柳弄柔。",
      "喜气与春游。",
      "万钱珍鼎期公饭，天自寿留侯。",
      "文物升平速置邮。",
      "江左属风流。"
    ],
    "rhythmic": "武陵春"
  },
  {
    "author": "毛滂",
    "paragraphs": [
      "银浦流云初度月，空碧挂团团。",
      "照夜珠胎贝阙寒。",
      "光彩满长安。",
      "春风为拂新沙路，珂马款天关。",
      "篆印金窠红屈盘。",
      "嵬ㄝ押千官。"
    ],
    "rhythmic": "武陵春"
  },
  {
    "author": "毛滂",
    "paragraphs": [
      "今朝何以为公寿。",
      "极贵长年公素有。",
      "庭阶不乏长芝兰，少翁又是廷臣右。",
      "三能粲粲依魁秀。",
      "八柱魏魏蟠地厚。",
      "皇家卜册万斯年，年光长转洪钧手。"
    ],
    "rhythmic": "玉楼春"
  },
  {
    "author": "毛滂",
    "paragraphs": [
      "我公两器兼文武。",
      "谈笑岩廊无治古。",
      "红颜绿发已官高，赤舄绣裳今仲父。",
      "我欲形容无妙语。",
      "颂穆清风须吉甫。",
      "望公聊比泰山云，岁岁年年天下雨。"
    ],
    "rhythmic": "玉楼春",
    "tags": ["泰山"]
  },
  {
    "author": "毛滂",
    "paragraphs": [
      "压玉为浆麟作朒。",
      "珠树琼葩长不谢。",
      "翠帘绣暖燕归来，宝鸭花香蜂上下。",
      "沙堤佩马催公驾。",
      "月白风清天不夜。",
      "重来赫赫照岩廊，不动堂堂凝太华。"
    ],
    "rhythmic": "玉楼春"
  },
  {
    "author": "毛滂",
    "paragraphs": [
      "蔷薇折。",
      "一怀秀影花和月。",
      "花和月。",
      "著人浓似，粉香酥色。",
      "绿阴垂幕帘波叠。",
      "微风过竹凉吹发。",
      "凉吹发。",
      "无人分付，这些时节。"
    ],
    "rhythmic": "秦楼月・忆秦娥"
  },
  {
    "author": "毛滂",
    "paragraphs": [
      "白玉阑边自凝伫。",
      "满枝头、彩云雕雾。",
      "甚芳菲、绣得成团，砌合出、韶华好处。",
      "暖风前、一笑盈盈，吐檀心、向谁分付。",
      "莫与他、西子精神，不枉了、东君雨露。"
    ],
    "rhythmic": "遍地花"
  },
  {
    "author": "毛滂",
    "paragraphs": [
      "长记劳君送远。",
      "柳烟重、桃花波暖。",
      "花外溪城望不见。",
      "古槐边，故人稀，秋鬓晚。",
      "我有凌霄伴。",
      "在何处、山寒云乱。",
      "何不随君弄清浅。",
      "见伊时，话阳春，山数点。"
    ],
    "rhythmic": "夜游宫"
  },
  {
    "author": "毛滂",
    "paragraphs": [
      "花阴柳影映帘栊。",
      "罗幕绣重重。",
      "行云自随语燕，回雪趁惊鸿。",
      "银字歇，玉杯空。",
      "蕙烟中。",
      "桃花髻暖，杏叶眉弯，一片春风。"
    ],
    "rhythmic": "诉衷情"
  },
  {
    "author": "毛滂",
    "paragraphs": [
      "短疏萦缘象床低。",
      "玉鸭度香迟。",
      "微云淡著河汉，凉过碧梧枝。",
      "秋韵起，月阴移。",
      "下帘时。",
      "人间天上，一样风光，我与君知。"
    ],
    "rhythmic": "诉衷情"
  },
  {
    "author": "毛滂",
    "paragraphs": [
      "檀板一声莺起速。",
      "山影穿疏木。",
      "人在翠阴中，欲觅残春，春在屏风曲。",
      "劝君对客杯须覆。",
      "灯照瀛洲绿。",
      "西去玉堂深，魄冷魂清，独引金莲烛。"
    ],
    "rhythmic": "醉花阴"
  },
  {
    "author": "毛滂",
    "paragraphs": [
      "金叶犹温香未歇。",
      "尘定歌初彻。",
      "暖透薄罗衣，一霎清风，人映团团月。",
      "持杯试听留春阕。",
      "此个情肠别。",
      "分付与莺莺，劝取东君，停待芳菲节。"
    ],
    "rhythmic": "醉花阴"
  },
  {
    "author": "毛滂",
    "paragraphs": [
      "暖风吹雪。",
      "洗尽碧阶今夜月。",
      "试觅云英。",
      "更就蓝桥借月明。",
      "从教不借。",
      "自有使君家不夜。",
      "谁道由天。",
      "光景随人特地妍。"
    ],
    "rhythmic": "减字木兰花"
  },
  {
    "author": "毛滂",
    "paragraphs": [
      "曾教风月。",
      "催促花边烟棹发。",
      "不管花开。",
      "月白风清始肯来。",
      "既来且住。",
      "风月闲寻秋好处。",
      "收取凄清。",
      "暖日阑干助梦吟。"
    ],
    "rhythmic": "减字木兰花"
  },
  {
    "author": "毛滂",
    "paragraphs": [
      "小桥秀绝。",
      "露湿芙蕖花上月。",
      "月下人人。",
      "花样精神月样清。",
      "谁言见惯。",
      "到了司空情不慢。",
      "丞相瞋无。",
      "若不瞋时醉倩扶。"
    ],
    "rhythmic": "减字木兰花"
  },
  {
    "author": "毛滂",
    "paragraphs": [
      "蝴蝶初翻帘绣。",
      "万玉女、齐回舞袖。",
      "落花飞絮濛濛，长忆著、灞桥别后。",
      "浓香斗帐自永漏。",
      "任满地、月深云厚。",
      "夜寒不近流苏，祗怜他、后庭梅瘦。"
    ],
    "rhythmic": "上林春令・一落索"
  },
  {
    "author": "毛滂",
    "paragraphs": [
      "雪做屏风，花为行帐。",
      "屏帐里、见春模样。",
      "小晴未了，轻阴一饷。",
      "酒到处、恰如把春拈上。",
      "官柳黄轻，河堤绿涨。",
      "花多处、少停兰桨。",
      "雪边花际，平芜叠幛。",
      "这一段、凄凉为谁怅望。"
    ],
    "rhythmic": "人娇"
  },
  {
    "author": "毛滂",
    "paragraphs": [
      "短棹犹停，寸心先往。",
      "说归期、唤做的当。",
      "夕阳下地，重城远样。",
      "风露冷、高楼误伊等望。",
      "今夜孤村，月明怎向。",
      "依还是、梦回绣幌。",
      "远山想像。",
      "秋波荡漾。",
      "明夜里、与伊画著眉上。"
    ],
    "rhythmic": "人娇"
  },
  {
    "author": "毛滂",
    "paragraphs": [
      "山转沙回江声小。",
      "望尽冷烟衰草。",
      "梦断瑶台晓。",
      "楚云何处英英好。",
      "古寺黄昏人悄悄。",
      "帘卷寒堂月到。",
      "不会思量了。",
      "素光看尽桐阴少。"
    ],
    "rhythmic": "惜分飞"
  },
  {
    "author": "毛滂",
    "paragraphs": [
      "泪湿阑干花著露。",
      "愁到眉峰碧聚。",
      "此恨平分取。",
      "更无言语。",
      "空相觑。",
      "短雨残云无意绪。",
      "寂寞朝朝暮暮。",
      "今夜山深处。",
      "断魂分付。",
      "潮回去。"
    ],
    "rhythmic": "惜分飞",
    "tags": ["宋词三百首"]
  },
  {
    "author": "毛滂",
    "paragraphs": [
      "花影低徊帘幕卷。",
      "惯了双来燕燕。",
      "惊散雕阑晚。",
      "雨昏烟重垂杨院。",
      "云断月斜红烛短。",
      "望断真个望断。",
      "情寄梅花点。",
      "趁风飞过楼南畔。"
    ],
    "rhythmic": "惜分飞"
  },
  {
    "author": "毛滂",
    "paragraphs": [
      "恰则心头托托地。",
      "放下了日多萦系。",
      "别恨还容易。",
      "袖痕犹有年时泪。",
      "满满频斟乞求醉。",
      "且要时闲忘记。",
      "明日刘郎起。",
      "马蹄去便三千里。"
    ],
    "rhythmic": "惜分飞"
  },
  {
    "author": "毛滂",
    "paragraphs": [
      "闻说君家传窈窕。",
      "秀色天真，更夺丹青妙。",
      "细意端相都总好。",
      "春愁春媚生颦笑。",
      "琼玉胸前金凤小。",
      "那得殷勤，细托琵琶道。",
      "十二峰云遮醉倒。",
      "华灯翠帐花相照。"
    ],
    "rhythmic": "蝶恋花"
  },
  {
    "author": "毛滂",
    "paragraphs": [
      "江接寒溪家已近。",
      "想见秋来，松菊荒三径。",
      "目送吴山秋色尽。",
      "星星却入双蓬鬓。",
      "凫短鹤长真个定。",
      "勋业来迟，不用频看镜。",
      "懒出问人人不问。",
      "绿尊倒尽横书枕。"
    ],
    "rhythmic": "蝶恋花"
  },
  {
    "author": "毛滂",
    "paragraphs": [
      "相见江南情不少。",
      "尔许多时，怪得无消耗。",
      "淡日暖云句引到。",
      "阑干寂寞怜春小。",
      "宫面可忺匀画了。",
      "粉瘦酥寒，一段天真好。",
      "唤起玉儿娇睡觉。",
      "半山残月南枝晓。"
    ],
    "rhythmic": "蝶恋花"
  },
  {
    "author": "毛滂",
    "paragraphs": [
      "红杏梢头寒食雨。",
      "燕子泥新，不住飞来去。",
      "行傍柳阴闻好语。",
      "莺儿穿过黄金缕。",
      "桑落酒寒杯懒举。",
      "总被多情，做得无情绪。",
      "春过二分能几许。",
      "银台新火重帘暮。"
    ],
    "rhythmic": "蝶恋花"
  },
  {
    "author": "毛滂",
    "paragraphs": [
      "三叠阑干铺碧甃。",
      "小雨新晴，才过清明后。",
      "初见花王披衮绣。",
      "娇云瑞日明春昼。",
      "彩女朝真天质秀。",
      "宝髻微偏，风卷霞衣皱。",
      "莫道东君情最厚。",
      "韶光半在东堂手。"
    ],
    "rhythmic": "蝶恋花"
  },
  {
    "author": "毛滂",
    "paragraphs": [
      "红影斑斑吹锦片。",
      "露叶烟梢，寒月娟娟满。",
      "更起绕庭行百遍。",
      "无人祗有栖莺见。",
      "觅个薄情心对换。",
      "愁绪偏长，不信春宵短。",
      "正是碧云音信断。",
      "半衾犹赖香熏暖。"
    ],
    "rhythmic": "蝶恋花"
  },
  {
    "author": "毛滂",
    "paragraphs": [
      "城上春云低阁雨。",
      "渐觉春随，一片花飞去。",
      "素颈圆吭莺燕语。",
      "不妨缓缓歌金缕。",
      "堕纪颓纲公已举。",
      "但见清风，萧瑟随谈绪。",
      "借寇假饶天不许。",
      "未须忙遣韶华暮。"
    ],
    "rhythmic": "蝶恋花"
  },
  {
    "author": "毛滂",
    "paragraphs": [
      "花里传觞飞羽过。",
      "渐觉金槽，月缺圆龙破。",
      "素手转罗酥作颗。",
      "鹅溪雪绢云腴堕。",
      "七盏能醒千日卧。",
      "扶起瑶山，嫌怕香尘涴。",
      "醉色轻松留不可。",
      "清风停待些时过。"
    ],
    "rhythmic": "蝶恋花"
  },
  {
    "author": "毛滂",
    "paragraphs": [
      "不雨不晴秋气味。",
      "酒病秋怀，不做醒松地。",
      "初换夹衣围翠被。",
      "蔷薇水润衙香腻。",
      "旋折秋英餐露蕊。",
      "金缕虬团，更试康王水。",
      "幽梦不来寻小睡。",
      "无言划尽屏山翠。"
    ],
    "rhythmic": "蝶恋花"
  },
  {
    "author": "毛滂",
    "paragraphs": [
      "玉狻猊，金叶暖。",
      "馥馥香云不断。",
      "长下著，绣帘重。",
      "怕随花信风。",
      "傍蔷薇，摇露点。",
      "衣润得香长远。",
      "双枕凤，一衾鸾。",
      "柳烟花雾间。"
    ],
    "rhythmic": "更漏子"
  },
  {
    "author": "毛滂",
    "paragraphs": [
      "绿窗寒，清漏短。",
      "帐底沈香火暖。",
      "残烛暗，小屏弯。",
      "云峰遮梦还。",
      "那些愁，推不去。",
      "分付一檐寒雨。",
      "檐外竹，试秋声。",
      "空庭鹤唤人。"
    ],
    "rhythmic": "更漏子"
  },
  {
    "author": "毛滂",
    "paragraphs": [
      "柳藏烟，云漏日。",
      "寒满雕盘玉食。",
      "风卷旆，水摇天。",
      "鱼龙挟彩船。",
      "水边人，波面乐。",
      "太守与民同乐。",
      "春好处，总随轩。",
      "花中谁状元。"
    ],
    "rhythmic": "更漏子"
  },
  {
    "author": "毛滂",
    "paragraphs": [
      "花下春藏五马，松间风落双凫。",
      "兵厨玉帐卷酃湖。",
      "人醉碧云欲暮。",
      "归去聊登文石，翱翔便是天衢。",
      "雅歌谁解继投壶。",
      "桃李无言满路。"
    ],
    "rhythmic": "西江月"
  },
  {
    "author": "毛滂",
    "paragraphs": [
      "烟雨半藏杨柳，风光初到桃花。",
      "玉人细细酌流霞。",
      "醉里将春留下。",
      "柳畔鸳鸯作伴，花边蝴蝶为家。",
      "醉翁醉里也随他。",
      "月在柳桥花榭。"
    ],
    "rhythmic": "西江月"
  },
  {
    "author": "毛滂",
    "paragraphs": [
      "雨后夹衣初冷，霜前细菊浑斑。",
      "觚棱清月绣团环。",
      "万里长安秋晚。",
      "槽下内家玉滴，盘中江国金丸。",
      "春容著面作微殷。",
      "烛影红摇醉眼。"
    ],
    "rhythmic": "西江月"
  },
  {
    "author": "毛滂",
    "paragraphs": [
      "席上芙蓉待暖，花间騕袅还嘶。",
      "劝君不醉且无归。",
      "归去因谁惜醉。",
      "汤点瓶心未老，乳堆盏面初肥。",
      "留连能得几多时。",
      "两腋清风唤起。"
    ],
    "rhythmic": "西江月"
  },
  {
    "author": "毛滂",
    "paragraphs": [
      "芙蕖花上濛濛雨。",
      "又冷落、池塘暮。",
      "何处风来摇碧户。",
      "卷帘凝望，淡烟疏柳，翡翠穿花去。",
      "玉京人去无由驻。",
      "恁独坐、凭阑处。",
      "试问绿窗秋到否。",
      "可人今夜，新凉一枕，无计相分付。"
    ],
    "rhythmic": "青玉案"
  },
  {
    "author": "毛滂",
    "paragraphs": [
      "玉婴初有排云分。",
      "向晚色、娟娟静。",
      "秋入风枝清不尽。",
      "月和粉露，徘徊孤映，独夜扶疏影。",
      "子猷风调全相称。",
      "是彼此、无凡韵。",
      "玉勒前头花柳近。",
      "水边石上，冷依烟雨，时有幽人问。"
    ],
    "rhythmic": "青玉案"
  },
  {
    "author": "毛滂",
    "paragraphs": [
      "玉人为我殷勤醉。",
      "向醉里、添姿媚。",
      "偏著冠儿钗欲坠。",
      "桃花气暖，露浓烟重，不自禁春意。",
      "绿榆阴下东行水。",
      "渐渐近、凄凉地。",
      "明月侵床愁不睡。",
      "眉儿吃皱，为谁无语，阁住阳关泪。"
    ],
    "rhythmic": "青玉案"
  },
  {
    "author": "毛滂",
    "paragraphs": [
      "今宵月好来同看。",
      "月未落、人还散。",
      "把手留连帘儿畔。",
      "含羞和恨转娇盼。",
      "恁花映春风面。",
      "相思不用宽金钏。",
      "也不用、多情似玉燕。",
      "问取婵娟学长远。",
      "不必清光夜夜见。",
      "但莫负、团圆愿。"
    ],
    "rhythmic": "青玉案"
  },
  {
    "author": "毛滂",
    "paragraphs": [
      "急雨初收珠点。",
      "云峰巉绝天半。",
      "辘轳金井卷甘冽，帘外翠阴遮遍。",
      "波翻水精重帘，秋在琉璃双簟。",
      "漏永流花缓缓。",
      "未放崦嵫晼晚。",
      "红荷绿芰暮天好，小宴水亭风馆。",
      "云乱香喷宝鸭，月冷钗横玉燕。"
    ],
    "rhythmic": "河满子"
  },
  {
    "author": "毛滂",
    "paragraphs": [
      "灯雾里。",
      "老去昔游不记。",
      "月似旧时人不似。",
      "小楼何处是。",
      "归卧晚香翠被。",
      "玉酒著人小醉。",
      "欲睡先来都不睡。",
      "此情那恁地。"
    ],
    "rhythmic": "谒金门"
  },
  {
    "author": "毛滂",
    "paragraphs": [
      "山屏雾帐玲珑碧。",
      "更绮窗、临水新凉入。",
      "雨短烟长，柳桥萧瑟。",
      "这番一日凉一日。",
      "离多绿鬓多时白。",
      "这离情、不似而今惜。",
      "云外长安，斜晖脉脉。",
      "西风吹梦来无迹。"
    ],
    "rhythmic": "七娘子"
  },
  {
    "author": "毛滂",
    "paragraphs": [
      "月光波影寒相向。",
      "借团团、与做长壕样。",
      "此老南楼，风流可想。",
      "殷勤冰彩随人上。",
      "欲同次道倾家酿。",
      "有兵厨、玉盎金波涨。",
      "云外归鸿，烟中飞桨。",
      "五湖秋兴心先往。"
    ],
    "rhythmic": "七娘子"
  },
  {
    "author": "毛滂",
    "paragraphs": [
      "寒浸东倾不定。",
      "更奈橹声催紧。",
      "堤树胧明孤月上，暗淡移船影。",
      "旧事十年愁未醒。",
      "渐老可禁离恨。",
      "今夜谁知风露里，目断云空尽。"
    ],
    "rhythmic": "雨中花・夜行船"
  },
  {
    "author": "毛滂",
    "paragraphs": [
      "池上山寒欲雾。",
      "竹暗小窗低户。",
      "数点秋声侵短梦，檐下芭蕉雨。",
      "白酒浮蛆鸡啄黍。",
      "问陶令、几时归去。",
      "溪月岭云红蓼岸，总是思量处。"
    ],
    "rhythmic": "雨中花・夜行船"
  },
  {
    "author": "毛滂",
    "paragraphs": [
      "寒满一衾谁共。",
      "夜沈沈、醉魂朦鬆。",
      "雨呼烟唤付凄凉，又不成、那些好梦。",
      "明日烟江□暝曚。",
      "扁舟系、一行螮蝀。",
      "季鹰生事水弥漫，过鲈船、再三目送。"
    ],
    "rhythmic": "夜行船"
  },
  {
    "author": "毛滂",
    "paragraphs": [
      "弄水馀英溪畔。",
      "绮罗香、日迟风慢。",
      "桃花春浸一篙深，画桥东、柳低烟远。",
      "涨绿流红空满眼。",
      "倚兰桡、旧愁无限。",
      "莫把鸳鸯惊飞去，要歌时、少低檀板。"
    ],
    "rhythmic": "夜行船"
  },
  {
    "author": "毛滂",
    "paragraphs": [
      "红摧绿锉，莺愁蝶怨，满院落花风紧。",
      "醉乡好梦恰瞢腾，又冷落、一成吹醒。",
      "柔红不耐，暗香犹好，觑著翻成不忍。",
      "春心减尽眼长闲，更肯被、游丝牵引。"
    ],
    "rhythmic": "鹊桥仙"
  },
  {
    "author": "毛滂",
    "paragraphs": [
      "水精帘外，沈香阑畔，新下红油画幕。",
      "百花何处避芳尘，便独自、将春占却。",
      "月华淡淡，夜寒森森，犹把红灯照著。",
      "醉时从醉不归家，贤守定、不教冷落。"
    ],
    "rhythmic": "鹊桥仙"
  },
  {
    "author": "毛滂",
    "paragraphs": [
      "一亩清阴，半天潇洒松窗午。",
      "床头秋色小屏山，碧帐垂烟缕。",
      "枕畔风摇绿户。",
      "唤人醒、不教梦去。",
      "可怜恰到，瘦石寒泉，冷云幽处。"
    ],
    "rhythmic": "烛影摇红"
  },
  {
    "author": "毛滂",
    "paragraphs": [
      "老景萧条，送君归去添凄断。",
      "赠君明月满前溪，直到西湖畔。",
      "门掩绿苔应遍。",
      "为黄花、频开醉眼。",
      "橘奴无恙，蝶子相迎，寒窗日短。"
    ],
    "rhythmic": "烛影摇红",
    "tags": ["西湖"]
  },
  {
    "author": "毛滂",
    "paragraphs": [
      "鬓绿飘萧，漫郎已是青云晚。",
      "古槐阴外小阑干，不负看山眼。",
      "此意悠悠无限。",
      "有云山、知人醉懒。",
      "他年寻我，水边月底，一蓑烟短。"
    ],
    "rhythmic": "烛影摇红"
  },
  {
    "author": "毛滂",
    "paragraphs": [
      "醉醉。",
      "醉击珊瑚碎。",
      "花花。",
      "先借春光与酒家。",
      "夜寒我醉谁扶我。",
      "应抱瑶琴卧。",
      "清清。",
      "揽月吟风不用人。"
    ],
    "rhythmic": "忆秦娥"
  },
  {
    "author": "毛滂",
    "paragraphs": [
      "夜夜。",
      "夜了花朝也。",
      "连忙。",
      "指点银瓶索酒尝。",
      "明朝花落知多少。",
      "莫把残红扫。",
      "愁人。",
      "一片花飞减却春。"
    ],
    "rhythmic": "忆秦娥"
  },
  {
    "author": "毛滂",
    "paragraphs": [
      "城上落梅风料峭，寒馥逼清尊。",
      "爽兴天教属使君。",
      "雪意压歌云。",
      "插帽殷罗金缕细，燕燕早随人。",
      "留取笙歌直到明。",
      "莲漏已催春。"
    ],
    "rhythmic": "武陵春"
  },
  {
    "author": "毛滂",
    "paragraphs": [
      "风过冰檐环佩响，宿雾在华茵。",
      "剩落瑶花衬月明。",
      "嫌怕有纤尘。",
      "凤口衔灯金炫转，人醉觉寒轻。",
      "但得清光解照人。",
      "不负五更春。"
    ],
    "rhythmic": "武陵春"
  },
  {
    "author": "毛滂",
    "paragraphs": [
      "春在前村梅雪里，一夜到千门。",
      "玉佩琼琚下冷云。",
      "银界见东君。",
      "桃花髻暖双飞燕，金字巧宜春。",
      "寂寞溪桥柳弄晴。",
      "老也探花人。"
    ],
    "rhythmic": "武陵春"
  },
  {
    "author": "毛滂",
    "paragraphs": [
      "高柳横斜，冷光凌乱摇疏翠。",
      "露荷珠缀。",
      "但见鸳鸯睡。",
      "□□□□，□□□□□。",
      "□□□。",
      "□□□□。",
      "□□□□□。"
    ],
    "rhythmic": "点绛唇"
  },
  {
    "author": "毛滂",
    "paragraphs": [
      "柏叶春醅，为君亲酌玻璃盏。",
      "玉箫牙管。",
      "人意如春暖。",
      "鬓绿长留，不使韶华晚。",
      "春无限。",
      "碧桃花畔。",
      "笑看蓬莱浅。"
    ],
    "rhythmic": "点绛唇"
  },
  {
    "author": "毛滂",
    "paragraphs": [
      "手抚归鸿，坐临烟雨帘旌润。",
      "气清天近。",
      "云日温阑楯。",
      "压玉浮金，一醉留青鬓。",
      "风光胜。",
      "淡妆人靓。",
      "眉黛生秋晕。"
    ],
    "rhythmic": "点绛唇"
  },
  {
    "author": "毛滂",
    "paragraphs": [
      "何处君家，蟠桃花下瑶池畔。",
      "日迟烟暖。",
      "占得春长远。",
      "几见花开，一任年光换。",
      "今年见。",
      "明年重见。",
      "春色如人面。"
    ],
    "rhythmic": "点绛唇"
  },
  {
    "author": "毛滂",
    "paragraphs": [
      "秀岭寒青，冷泉凌乱催秋意。",
      "佩环声里。",
      "无限真珠碎。",
      "叹我平生，识尽闲滋味。",
      "来闲地。",
      "为君一醉。",
      "万事浮云外。"
    ],
    "rhythmic": "点绛唇"
  },
  {
    "author": "毛滂",
    "paragraphs": [
      "小院重帘，那回来处花相向。",
      "迟迟一饷。",
      "记得春模样。",
      "昨夜月明，应照芙蓉帐。",
      "空凝望。",
      "蜂劳蝶攘。",
      "谁在花枝上。"
    ],
    "rhythmic": "点绛唇"
  },
  {
    "author": "毛滂",
    "paragraphs": [
      "绣岭横秋，玉螭吹暑迎凉气。",
      "碧崖流水。",
      "流入春葱指。",
      "半倚朱弦，微亸连环珥。",
      "通深意。",
      "月明风细。",
      "分付知音耳。"
    ],
    "rhythmic": "点绛唇"
  },
  {
    "author": "毛滂",
    "paragraphs": [
      "深苑重调弦管。",
      "不觉银台烛短。",
      "相对有金波，天畔杯中都满。",
      "人远。",
      "人远。",
      "醉倚阑干玉冷。"
    ],
    "rhythmic": "如梦令"
  },
  {
    "author": "毛滂",
    "paragraphs": [
      "当日岭头相见处。",
      "玉骨冰肌元淡伫。",
      "近来因甚要浓妆，不管满城桃杏妒。",
      "酒晕脸霞春暗度。",
      "认是东皇偏管顾。",
      "生罗衣褪为谁羞，香冷熏炉都不觑。"
    ],
    "rhythmic": "玉楼春"
  },
  {
    "author": "毛滂",
    "paragraphs": [
      "鲈蟹正肥时，烟雨新凉日。",
      "露蕊郁金黄，云液蒲萄碧。",
      "此日古为佳，此醉君宁惜。",
      "高挂水精帘，尽放秋光入。"
    ],
    "rhythmic": "生查子"
  },
  {
    "author": "毛滂",
    "paragraphs": [
      "日照小窗纱，风动重帘绣。",
      "宝炷暮云迷，曲沼晴漪皱。",
      "烟暖柳醒松，雪尽梅清瘦。",
      "恰是可怜时，好似花秾后。"
    ],
    "rhythmic": "生查子"
  },
  {
    "author": "毛滂",
    "paragraphs": [
      "钗上燕犹寒，胜里红偏小。",
      "恰有尔多春，不许群花笑。",
      "酒面粉酥融，香袖金泥罩。",
      "芳意已潜通，残雪犹相照。"
    ],
    "rhythmic": "生查子"
  },
  {
    "author": "毛滂",
    "paragraphs": [
      "春晚出山城，落日行江岸。",
      "人不共潮来，香亦临风散。",
      "花谢小妆残，莺困清歌断。",
      "行雨梦魂消，飞絮心情乱。"
    ],
    "rhythmic": "生查子"
  },
  {
    "author": "毛滂",
    "paragraphs": [
      "花地锦斑残，月箔波凌乱。",
      "斗鸭玉阑旁，扑兽金炉畔。",
      "小醉奈春何，轻梦催云散。",
      "却步蕙兰中，应被鸳鸯见。"
    ],
    "rhythmic": "生查子"
  },
  {
    "author": "毛滂",
    "paragraphs": [
      "深院绣帘垂。",
      "前日春归。",
      "画桥杨柳弄烟霏。",
      "池面东风先解冻，龟上涟漪。",
      "酒潋玉东西。",
      "香暖狻猊。",
      "远山郁秀入双眉。",
      "待看碧桃花烂漫，春日迟迟。"
    ],
    "rhythmic": "浪淘沙"
  },
  {
    "author": "毛滂",
    "paragraphs": [
      "玉卮细酌流霞湿。",
      "金钗翠袖勤留客。",
      "行色小梅残。",
      "官桥杨柳寒。",
      "赐环宣室夜。",
      "看落金莲灺。",
      "人记海听康。",
      "流风秀水旁。"
    ],
    "rhythmic": "菩萨蛮"
  },
  {
    "author": "毛滂",
    "paragraphs": [
      "端端正正人如月。",
      "孜孜媚媚花如颊。",
      "花月不如人。",
      "眉眉眼眼春。",
      "沈香添小炷。",
      "共挹熏炉语。",
      "香解著人衣。",
      "君心蝴蝶飞。"
    ],
    "rhythmic": "菩萨蛮"
  },
  {
    "author": "毛滂",
    "paragraphs": [
      "含章檐下眉如月。",
      "融酥和粉描疏雪。",
      "桃杏莫争春。",
      "凌风台畔人。",
      "如今千万树。",
      "零乱孤村雨。",
      "和雨滴瑶觞。",
      "归来肌骨香。"
    ],
    "rhythmic": "菩萨蛮"
  },
  {
    "author": "毛滂",
    "paragraphs": [
      "淡烟疏雨东篱晓。",
      "菊团凄露真珠小。",
      "青蕊抱寒枝。",
      "因谁特故迟。",
      "曾是骚人盼。",
      "羞做茱萸伴。",
      "揉破郁金黄。",
      "与君些子香。"
    ],
    "rhythmic": "菩萨蛮"
  },
  {
    "author": "毛滂",
    "paragraphs": [
      "溪山不尽知多少。",
      "遥峰秀叠寒波渺。",
      "携酒上高台。",
      "与君开壮怀。",
      "枉做悲秋赋。",
      "醉后悲何处。",
      "白发几黄花。",
      "官裘付酒家。"
    ],
    "rhythmic": "菩萨蛮"
  },
  {
    "author": "毛滂",
    "paragraphs": [
      "春潮曾送离魂去。",
      "春山曾见伤离处。",
      "老去不堪愁。",
      "凭阑看水流。",
      "东风留不住。",
      "一夜檐前雨。",
      "明日觅春痕。",
      "红疏桃杏村。"
    ],
    "rhythmic": "菩萨蛮"
  },
  {
    "author": "毛滂",
    "paragraphs": [
      "云山沁绿残眉浅。",
      "垂杨睡起腰肢软。",
      "不见玉妆台。",
      "飞花将梦来。",
      "行云何事恶。",
      "雨透罗衣薄。",
      "不忍湿残春。",
      "黄莺啼向人。"
    ],
    "rhythmic": "菩萨蛮"
  },
  {
    "author": "毛滂",
    "paragraphs": [
      "当时学舞钧天部。",
      "惊鸿吹下江湖去。",
      "家住百花桥。",
      "何郎偏与娇。",
      "杏梁尘拂面。",
      "牙板闻莺燕。",
      "劝客玉梨花。",
      "月侵钗燕斜。"
    ],
    "rhythmic": "菩萨蛮"
  },
  {
    "author": "毛滂",
    "paragraphs": [
      "年少莫寻潜玉老。",
      "无才无艺烦君笑。",
      "暖过茅檐霜日晓。",
      "休起早。",
      "竹间尽日无人到。",
      "别径小峰孤碧峭。",
      "曲沟浅浸寒清绕。",
      "此老相看情不少。",
      "浑忘了。",
      "浑教忘了长安道。"
    ],
    "rhythmic": "渔家傲"
  },
  {
    "author": "毛滂",
    "paragraphs": [
      "恰则小庵贪睡著。",
      "不知风撼梅花落。",
      "一点儿春吹去却。",
      "香约略。",
      "黄蜂犹抱红酥萼。",
      "绕遍寒枝添索寞。",
      "却穿竹径随孤鹤。",
      "守定微官真个错。",
      "从今莫。",
      "从今莫负云山约。"
    ],
    "rhythmic": "渔家傲"
  },
  {
    "author": "毛滂",
    "paragraphs": [
      "鬓底青春留不住。",
      "功名薄似风前絮。",
      "何似瓮头春没数。",
      "都占取。",
      "只消一纸长门赋。",
      "寒日半窗桑柘暮。",
      "倚阑目送繁云去。",
      "却欲载书寻旧路。",
      "烟深处。",
      "杏花菖叶耕春雨。"
    ],
    "rhythmic": "渔家傲"
  },
  {
    "author": "毛滂",
    "paragraphs": [
      "水边山，云畔水，新出烟林。",
      "送秋来、双桧寒阴。",
      "桧堂寒，香雾碧，帘箔清深。",
      "放衙隐几，谁知共、云水无心。",
      "望西园，飞盖夜，月到清尊。",
      "为诗翁、露冷风清。",
      "退红裙，云碧袖，花草争春。",
      "劝翁强饮，莫孤负、风月留人。"
    ],
    "rhythmic": "于飞乐"
  },
  {
    "author": "毛滂",
    "paragraphs": [
      "记瞢腾，浓睡里，一片行云。",
      "未多时、梦破云惊。",
      "听辘轳，声断也，井底银瓶。",
      "不知罗带，等闲便、结得同心。",
      "系画船，杨柳岸，晓月亭亭。",
      "记阳关、断韵残声。",
      "被西风，吹玉枕，酒魄还清。",
      "有些言语，独自个、说与谁应。"
    ],
    "rhythmic": "于飞乐"
  },
  {
    "author": "毛滂",
    "paragraphs": [
      "并梅兄，双蝶子，烟缕衫轻。",
      "凤凰钗、缭绕香云。",
      "淡梳妆，□得恁，雪腻酥匀。",
      "揉春捻就，更是他、花与精神。",
      "黛尖低、桃萼破，微笑轻颦。",
      "早做成、役梦劳魂。",
      "好风前，佳月下，莫忘行人。",
      "扁舟去也，没个事、多样离情。"
    ],
    "rhythmic": "于飞乐"
  },
  {
    "author": "毛滂",
    "paragraphs": [
      "映阶芳草净无尘。",
      "新晴隔柳阴。",
      "绿丝步障碧茸茵。",
      "遮藏欲尽春。",
      "寒未了，酒须深。",
      "残花无处寻。",
      "年来陪尽惜春心。",
      "闲愁渐不禁。"
    ],
    "rhythmic": "阮郎归"
  },
  {
    "author": "毛滂",
    "paragraphs": [
      "雨馀烟草弄春柔。",
      "芳郊翠欲流。",
      "暖风时转柳花球。",
      "晴光烂不收。",
      "红尽处，绿新稠。",
      "秾华只暂留。",
      "却应留下等闲愁。",
      "令人双鬓秋。"
    ],
    "rhythmic": "阮郎归"
  },
  {
    "author": "毛滂",
    "paragraphs": [
      "游人莫笑东园小。",
      "莫问花多少。",
      "一枝半朵恼人肠。",
      "无限姿姿媚媚、倚斜阳。",
      "二分春去知何处。",
      "赖是无风雨。",
      "更将绣幕密遮花。",
      "任是东风急性、不由他。"
    ],
    "rhythmic": "虞美人"
  },
  {
    "author": "毛滂",
    "paragraphs": [
      "百花赶定东君去。",
      "知与花何处。",
      "阳春但更买花栽。",
      "留住蜂儿蝶子、等君来。",
      "翠轻绿嫩庭阴好。",
      "醉便眠芳草。",
      "春波如酒不曾空。",
      "谁见东堂日日、自春风。"
    ],
    "rhythmic": "虞美人"
  },
  {
    "author": "毛滂",
    "paragraphs": [
      "柳枝却学腰肢袅。",
      "好似江东小。",
      "春风吹绿上眉峰。",
      "秀色欲流不断、眼波融。",
      "檐前月上灯花堕。",
      "风递馀香过。",
      "小欢云散已难收。",
      "到处冷烟寒雨、为君愁。"
    ],
    "rhythmic": "虞美人"
  },
  {
    "author": "毛滂",
    "paragraphs": [
      "月下风前花畔。",
      "此情不浅。",
      "欲留风月守花枝，却不道、而今远。",
      "樯外鹭飞沙晚。",
      "烟斜雨短。",
      "青山祗管一重重，向东下、遮人眼。"
    ],
    "rhythmic": "一落索"
  },
  {
    "author": "毛滂",
    "paragraphs": [
      "墙头花□寒犹噤。",
      "放绣帘昼静。",
      "帘外时有蜂儿，趁杨花不定。",
      "阑干又还独凭。",
      "念翠低眉晕。",
      "春梦枉恼人肠，更厌厌酒病。"
    ],
    "rhythmic": "散馀霞"
  },
  {
    "author": "毛滂",
    "paragraphs": [
      "微雨过，深院芰荷中。",
      "香冉冉，绣重重。",
      "玉人共倚阑干角，月华犹在小池东。",
      "入人怀，吹鬓影，可怜风。",
      "分散去、轻如云与梦，剩下了、许多风与月，侵枕簟，冷帘栊。",
      "副能小睡还惊觉，略成轻醉早醒松。",
      "仗行云，将此恨，到眉峰。"
    ],
    "rhythmic": "最高楼"
  },
  {
    "author": "毛滂",
    "paragraphs": [
      "新睡起，熏过绣罗衣。",
      "梳洗了，百般宜。",
      "东风淡荡垂杨院，一春心事有谁知。",
      "苦留人，娇不尽，曲眉低。",
      "漫良夜、月圆空好意，恐落花、流水终寄恨，悲欢往往相随。",
      "凤台痴望双双羽，高唐愁著梦回时。",
      "又争如，遵大路，合逢伊。"
    ],
    "rhythmic": "最高楼"
  },
  {
    "author": "毛滂",
    "paragraphs": [
      "遥山雪气入疏帘。",
      "罗幕晓寒添。",
      "爱日腾波，朝霞入户，一线过冰檐。",
      "绿尊香嫩蒲萄暖，满酌破冬严。",
      "庭下早梅，已含芳意，春近瘦枝南。"
    ],
    "rhythmic": "少年游"
  },
  {
    "author": "毛滂",
    "paragraphs": [
      "雪遍梅花，素光都共奇绝。",
      "到窗前、认君时节。",
      "下重帏，香篆冷，兰膏明灭。",
      "梦悠扬，空绕断云残月。",
      "沈郎带宽，同心放开重结。",
      "褪罗衣、楚腰一捻。",
      "正春风，新著摸，花花叶叶。",
      "粉蝶儿，这回共花同活。"
    ],
    "rhythmic": "粉蝶儿"
  },
  {
    "author": "毛滂",
    "paragraphs": [
      "城月。",
      "冷罗袜。",
      "郎睡不知鸾帐揭。",
      "香凄翠被灯明灭。",
      "花困钗横时节。",
      "河桥杨柳催行色。",
      "愁黛有人描得。"
    ],
    "rhythmic": "调笑・调笑令"
  },
  {
    "author": "毛滂",
    "paragraphs": [
      "香歇。",
      "袂红黦。",
      "记立河桥花自折。",
      "隼旟绀幰城西阙。",
      "教妾惊鸿回雪。",
      "铜驼春梦空愁绝。",
      "云破碧江流月。"
    ],
    "rhythmic": "调笑・调笑令"
  },
  {
    "author": "毛滂",
    "paragraphs": [
      "无力。",
      "倚瑶瑟。",
      "罢舞霓裳今几日。",
      "楼空雨小春寒逼。",
      "钿晕罗衫烟色。",
      "帘前归燕看人立。",
      "却趁落花飞入。"
    ],
    "rhythmic": "调笑・调笑令"
  },
  {
    "author": "毛滂",
    "paragraphs": [
      "钗冷。",
      "鬓云晚。",
      "罗袖拂人花气暖。",
      "风流公子来应远。",
      "半倚瑶琴羞懒。",
      "云寒日暮天微霰。",
      "无处不堪肠断。"
    ],
    "rhythmic": "调笑・调笑令"
  },
  {
    "author": "毛滂",
    "paragraphs": [
      "憔悴。",
      "何郎地。",
      "密寄软绡三尺泪。",
      "传心语眼郎应记。",
      "翠袖犹芬仙桂。",
      "愿郎学做蝴蝶子。",
      "去去来来花里。"
    ],
    "rhythmic": "调笑・调笑令"
  },
  {
    "author": "毛滂",
    "paragraphs": [
      "何处。",
      "长安路。",
      "不记墙东花拂树。",
      "瑶琴理罢霓裳谱。",
      "依旧月窗风户。",
      "薄情年少如飞絮。",
      "梦逐玉环西去。"
    ],
    "rhythmic": "调笑・调笑令"
  },
  {
    "author": "毛滂",
    "paragraphs": [
      "芳草。",
      "恨春老。",
      "自是寻春来不早。",
      "落花风起红多少。",
      "记得一枝春小。",
      "绿阴青子空相恼。",
      "此恨平生怀抱。"
    ],
    "rhythmic": "调笑・调笑令"
  },
  {
    "author": "毛滂",
    "paragraphs": [
      "相望。",
      "楚江上。",
      "萦水缭云闻妙唱。",
      "龙沙醉眼看花浪。",
      "正要风将月傍。",
      "云车瑶佩成惆怅。",
      "衰柳白须相向。"
    ],
    "rhythmic": "调笑・调笑令"
  },
  {
    "author": "毛滂",
    "paragraphs": [
      "酒美。",
      "从酒贵。",
      "濯锦江边花满地。",
      "鹔鹴换得文君醉。",
      "暖和一团春意。",
      "怕将醒眼看浮世。",
      "不换云芽雪水。"
    ],
    "rhythmic": "调笑・调笑令"
  },
  {
    "author": "毛滂",
    "paragraphs": [
      "花好。",
      "怕花老。",
      "暖日和风将养到。",
      "东君须愿长年少。",
      "图不看花草草。",
      "西园一点红犹小。",
      "早被蜂儿知道。"
    ],
    "rhythmic": "调笑・调笑令"
  },
  {
    "author": "毛滂",
    "paragraphs": [
      "两岁抚邦人，曾无恩意。",
      "别后何人更相记。",
      "题舆玉树，愧与蒹葭相倚。",
      "殷勤犹念我，同吟醉。",
      "画舸相追，孤城已闭。",
      "不道扁舟□云外。",
      "夜分月冷，一段波平风细。",
      "忆君清兴满，无由寄。"
    ],
    "rhythmic": "感皇恩"
  },
  {
    "author": "毛滂",
    "paragraphs": [
      "绿水小河亭，朱阑碧甃。",
      "江月娟娟上高柳。",
      "画楼缥缈，尽挂窗纱帘绣。",
      "月明知我意，来相就。",
      "银字吹笙，金貂取酒。",
      "小小微风弄襟袖。",
      "宝熏浓炷，人共博山烟瘦。",
      "露凉钗燕冷，更深后。"
    ],
    "rhythmic": "感皇恩"
  },
  {
    "author": "毛滂",
    "paragraphs": [
      "多病酒尊疏，饮少辄醉。",
      "年少衔杯可追记。",
      "无多酌我，醉倒阿谁扶起。",
      "满怀明月冷，炉烟细。",
      "云汉虽高，风波无际。",
      "何似归来醉乡里。",
      "玻璃江上，满载春光花气。",
      "蒲萄仙浪软，迷红翠。"
    ],
    "rhythmic": "感皇恩"
  },
  {
    "author": "毛滂",
    "paragraphs": [
      "闻道长安灯夜好，雕轮宝马如云。",
      "蓬莱清浅对觚棱。",
      "玉皇开碧落，银界失黄昏。",
      "谁见江南憔悴客，端忧懒步芳尘。",
      "小屏风畔冷香凝。",
      "酒浓春入梦，窗破月寻人。"
    ],
    "rhythmic": "临江仙"
  },
  {
    "author": "毛滂",
    "paragraphs": [
      "十年湖海扁舟。",
      "几多愁。",
      "白发青灯今夜、不宜秋。",
      "中庭树。",
      "空阶雨。",
      "思悠悠。",
      "寂寞一生心事、五更头。"
    ],
    "rhythmic": "相见欢"
  },
  {
    "author": "刘焘",
    "paragraphs": [
      "偏忆江南，有尘表丰神，世外标格。",
      "低傍小桥，斜山疏篱，似向陇头曾识。",
      "暗香孤韵冰雪里，初不怕、春寒要勒。",
      "问桃杏贤瞒，怎生向前争得。",
      "省共萧娘笑摘。",
      "玉纤映琼枝，照人一色。",
      "澹粉晕酥，多少工夫，到得寿阳宫额。",
      "再三留待东君看，管都将、别花不惜。",
      "但只恐、南楼又三弄笛。"
    ],
    "rhythmic": "花心动"
  },
  {
    "author": "刘焘",
    "paragraphs": [
      "门掩黄昏，画堂人寂，暮雨乍收残暑。",
      "帘卷疏星门户悄，隐隐严城钟鼓。",
      "空街烟暝半开，斜日朦胧，银河澄淡风凄楚。",
      "还是凤楼人远，桃源无路。",
      "惆怅夜久星繁，碧空望断，玉箫声在何处。",
      "念谁伴、茜裙翠袖，共携手、瑶台归去。",
      "对修竹、森森院宇。",
      "曲屏香暖凝沈炷。",
      "问对酒当歌，情怀记得刘郎否。"
    ],
    "rhythmic": "八宝妆"
  },
  {
    "author": "刘焘",
    "paragraphs": [
      "风急霜浓，天低云淡，过来孤雁声切。",
      "雁儿且住，略听自家说。",
      "你是离群到此，我共那人才相别。",
      "松江岸，黄芦影里，天更待飞雪。",
      "声声肠欲断，和我也、泪珠点点成血。",
      "一江流水，流也呜咽。",
      "告你高飞远举，前程事、永没磨折。",
      "须知道、飘零聚散，终有见时节。"
    ],
    "rhythmic": "转调满庭芳・满庭芳"
  },
  {
    "author": "刘焘",
    "paragraphs": [
      "小红桃脸花中笑。",
      "笑中花脸桃红小。",
      "垂柳拂帘低。",
      "低帘拂柳垂。",
      "袅花风鬓绕。",
      "绕鬓风花袅。",
      "归路月沈西。",
      "西沈月路归。"
    ],
    "rhythmic": "菩萨蛮"
  },
  {
    "author": "刘焘",
    "paragraphs": [
      "簟纹双映冰肌艳。",
      "艳肌冰映双纹簟。",
      "窗外竹生风。",
      "风生竹外窗。",
      "点红潮醉脸。",
      "脸醉潮红点。",
      "廊上月昏黄。",
      "黄昏月上廊。"
    ],
    "rhythmic": "菩萨蛮"
  },
  {
    "author": "刘焘",
    "paragraphs": [
      "露盘金冷初阑暑。",
      "暑阑初冷金盘露。",
      "风细引鸣蛩。",
      "蛩鸣引细风。",
      "雨零愁远路。",
      "路远愁零雨。",
      "空醉一尊同。",
      "同尊一醉空。"
    ],
    "rhythmic": "菩萨蛮"
  },
  {
    "author": "刘焘",
    "paragraphs": [
      "屑琼霏玉堆檐雪。",
      "雪檐堆玉霏琼屑。",
      "山远对眉攒。",
      "攒眉对远山。",
      "拆梅寒映月。",
      "月映寒梅拆。",
      "阑倚暂愁宽。",
      "宽愁暂倚阑。"
    ],
    "rhythmic": "菩萨蛮"
  },
  {
    "author": "刘焘",
    "paragraphs": [
      "湿花春雨如珠泣。",
      "泣珠如雨春花湿。",
      "花枕并敧斜。",
      "斜敧并枕花。",
      "织文回字密。",
      "密字回文织。",
      "嗟更数年华。",
      "华年数更嗟。"
    ],
    "rhythmic": "菩萨蛮"
  },
  {
    "author": "刘焘",
    "paragraphs": [
      "润肌饶汗香红沁。",
      "沁红香汗饶肌润。",
      "低槛小山围。",
      "围山小槛低。",
      "枕横钗坠鬓。",
      "鬓坠钗横枕。",
      "归梦与郎期。",
      "期郎与梦归。"
    ],
    "rhythmic": "菩萨蛮"
  },
  {
    "author": "刘焘",
    "paragraphs": [
      "绿窗斜动摇风竹。",
      "竹风摇动斜窗绿。",
      "虚恍夕凉初。",
      "初凉夕恍虚。",
      "曲眉愁翠蹙。",
      "蹙翠愁眉曲。",
      "无雁寄书来。",
      "来书寄雁无。"
    ],
    "rhythmic": "菩萨蛮"
  },
  {
    "author": "刘焘",
    "paragraphs": [
      "雪窗寒听孤灯灭。",
      "灭灯孤听寒窗雪。",
      "残漏惜衾闲。",
      "闲衾惜漏残。",
      "说时常恨别。",
      "别恨常时说。",
      "还不奈宵寒。",
      "寒宵奈不还。"
    ],
    "rhythmic": "菩萨蛮"
  },
  {
    "author": "宇文元质",
    "paragraphs": ["休休得也，只消更、一朵荼蘼。"],
    "rhythmic": "于飞乐"
  },
  {
    "author": "范致虚",
    "paragraphs": [
      "紫禁寒轻，瑶津冰泮，丽月光射千门。",
      "万年枝上，甘露惹祥氛。",
      "北阙华灯预赏，嬉游盛、丝管纷纷。",
      "东风峭，雪残梅瘦，烟锁凤城春。",
      "风光何处好，彩山万仞，宝炬凌云。",
      "尽欢陪舜乐，喜赞尧仁。",
      "天子千秋万岁，徵招宴、宰府师臣。",
      "君恩重，年年此夜，长祝本嘉辰。"
    ],
    "rhythmic": "满庭芳慢・满庭芳"
  },
  {
    "author": "郑少微",
    "paragraphs": [
      "谁折南枝傍小丛。",
      "佳人丰色与梅同。",
      "有花无叶真潇洒，不问胭脂借淡红。",
      "应未许，嫁春风。",
      "天教雪月伴玲珑。",
      "池塘疏影伤幽独，何似横斜酒盏中。"
    ],
    "rhythmic": "鹧鸪天"
  },
  {
    "author": "郑少微",
    "paragraphs": [
      "欲把长绳系日难。",
      "纷纷从此见花残。",
      "休将世事兼身事，须看人间比梦间。",
      "红烛继，艳歌阑。",
      "等闲留客却成欢。",
      "劝君更尽一杯酒，赢得浮生半日闲。"
    ],
    "rhythmic": "思越人・朝天子"
  },
  {
    "author": "李新",
    "paragraphs": [
      "杨柳梢头春色重，紫骝嘶入残花。",
      "香风满面日西斜。",
      "只知闲信马，不觉误随车。",
      "已许洞天归路晚，空劳眼惜眉怜。",
      "几回偷为掷花钿。",
      "今生应已过，重结后来缘。"
    ],
    "rhythmic": "临江仙"
  },
  {
    "author": "李新",
    "paragraphs": [
      "千古人生乐事稀。",
      "露浓烟事薄寒时。",
      "菊花须插两三枝。",
      "未老功名辜两鬓，悲秋情绪入双眉。",
      "茂陵多病有谁知。"
    ],
    "rhythmic": "浣溪沙"
  },
  {
    "author": "李新",
    "paragraphs": [
      "雨霁笼山碧破赊。",
      "小园围屋粉墙斜。",
      "朱门闲掩那人家。",
      "素腕拨香临宝砌，层波窥客擘轻纱。",
      "隔窗隐隐见簪花。"
    ],
    "rhythmic": "浣溪沙"
  },
  {
    "author": "李新",
    "paragraphs": [
      "几度珠帘卷上钩。",
      "折花走马向扬州。",
      "老去不堪寻往事，上心头。",
      "陶令无聊惟喜醉，茂陵多病不胜愁。",
      "脉脉春情长不断，水东流。"
    ],
    "rhythmic": "摊破浣溪沙・山花子"
  },
  {
    "author": "欧阳辟",
    "paragraphs": [
      "涧碧山红粉烂漫，烟萝远映霜枫。",
      "倚阑人在暮云东。",
      "遥天垂众壑，平地起孤峰。",
      "大好家山重九日，尊前切莫匆匆。",
      "黄花消息雁声中。",
      "寻芳须未晚，与客且携筇。"
    ],
    "rhythmic": "临江仙"
  },
  {
    "author": "司马",
    "paragraphs": [
      "家在钱塘江上住。",
      "花落花开，不管年华度。",
      "燕子又将春色去。",
      "纱窗一阵黄昏雨。",
      "斜插犀梳云半吐。",
      "檀板清歌，唱彻黄金缕。",
      "望断云行无去处。",
      "梦回明月生春浦。"
    ],
    "rhythmic": "黄金缕・蝶恋花",
    "tags": ["钱塘江"]
  },
  {
    "author": "司马",
    "paragraphs": [
      "银河漾漾。",
      "正桐飞露井，寒生斗帐。",
      "芳草梦惊，人忆高唐惆怅。",
      "感离愁，甚情况。",
      "春风二月桃花浪。",
      "扁舟征棹，又过吴江上。",
      "人去雁回，千里风云相望。",
      "倚江楼，倍凄怆。"
    ],
    "rhythmic": "河传"
  },
  {
    "author": "王重",
    "paragraphs": [
      "去岁花前曾记有。",
      "坐醉嬉游，花下携纤手。",
      "粉面与花相间斗。",
      "星眸一转晴波溜。",
      "一见新花还感旧。",
      "泪眼逢春，忍更看花柳。",
      "春恨厌厌如永昼。",
      "□□寂寞黄昏后。"
    ],
    "rhythmic": "蝶恋花"
  },
  {
    "author": "王重",
    "paragraphs": [
      "烟雨江城，望中绿暗花枝少。",
      "惜春长待醉东风，却恨春归早。",
      "纵有幽情欢会，奈如今、风情渐老。",
      "凤楼何处，画阑愁倚，天涯芳草。"
    ],
    "rhythmic": "烛影摇红"
  },
  {
    "author": "某两地",
    "paragraphs": [
      "为爱金陵佳丽。",
      "乃分符来此。",
      "拥麾忽又向淮东，便咫尺、人千里。",
      "画鼓一声催起。",
      "邦内人齐跪。",
      "江山有兴我重来，斟别酒、休辞泪。"
    ],
    "rhythmic": "失调名"
  },
  {
    "author": "王采",
    "paragraphs": [
      "雪里东风未过江。",
      "陇头先折一枝芳。",
      "如今疏影照溪塘。",
      "北客乍惊无绿叶，东君应笑不红妆。",
      "玉真爱著淡衣裳。"
    ],
    "rhythmic": "浣溪沙"
  },
  {
    "author": "王采",
    "paragraphs": [
      "日月无根天不老。",
      "浮生总被消磨了。",
      "陌上红尘常扰扰。",
      "昏复晓。",
      "一场大梦谁先觉。",
      "雒水东流山四绕。",
      "路傍几个新华表。",
      "见说在时官职好。",
      "争信道。",
      "冷烟寒雨埋荒草。"
    ],
    "rhythmic": "渔家傲"
  },
  {
    "author": "王采",
    "paragraphs": [
      "扇影轻摇一线香。",
      "斜红匀过晚来妆。",
      "娇多无事做凄凉。",
      "借问谁教春易老，几时能勾夜何长。",
      "旧欢新恨总思量。"
    ],
    "rhythmic": "浣溪沙"
  },
  {
    "author": "王采",
    "paragraphs": [
      "珠箔随檐一桁垂。",
      "绣屏遮枕四边移。",
      "春归人懒日迟迟。",
      "旧事只将云入梦，新欢重借月为期。",
      "晚来花动隔墙枝。"
    ],
    "rhythmic": "浣溪沙"
  },
  {
    "author": "王采",
    "paragraphs": [
      "秋闺思入江南远。",
      "帘幕低垂闲不卷。",
      "玉珂声断晓屏空，好梦惊回还起懒。",
      "风轻只觉香烟短。",
      "阴重不知天色晚。",
      "隔窗人语趁朝归，旋整宿妆匀睡脸。"
    ],
    "rhythmic": "玉楼春"
  },
  {
    "author": "王采",
    "paragraphs": [
      "绣屏晓梦鸳鸯侣。",
      "可惜夜来欢聚取。",
      "几声低语记曾闻，一段新愁看乍觑。",
      "繁红洗尽胭脂雨。",
      "春被杨花勾引去。",
      "多情只有旧时香，衣上经年留得住。"
    ],
    "rhythmic": "玉楼春"
  },
  {
    "author": "王采",
    "paragraphs": [
      "燕子来时春未老。",
      "红蜡团枝，费尽东君巧。",
      "烟雨弄晴芳意恼。",
      "雨馀特地残妆好。",
      "斜倚青楼临远道。",
      "不管傍人，密共东君笑。",
      "都见娇多情不少。",
      "丹青传得倾城貌。"
    ],
    "rhythmic": "蝶恋花"
  },
  {
    "author": "王采",
    "paragraphs": [
      "濯锦江头春欲暮。",
      "枝上繁红，着意留春住。",
      "只恐东君嫌面素。",
      "新妆剩把胭脂傅。",
      "晓梦惊寒初过雨。",
      "寂寞珠帘，问有馀花否。",
      "怅望草堂无一语。",
      "丹青传得凝情处。"
    ],
    "rhythmic": "蝶恋花"
  },
  {
    "author": "王采",
    "paragraphs": [
      "秾艳娇春春婉娩。",
      "雨惜风饶，学得宫妆浅。",
      "爱把绿眉都不展。",
      "无言脉脉情何限。",
      "花下当时红粉面。",
      "准拟新年，都向花前见。",
      "争奈武陵人易散。",
      "丹青传得闺中怨。"
    ],
    "rhythmic": "蝶恋花"
  },
  {
    "author": "王采",
    "paragraphs": [
      "镂雪成花檀作蕊。",
      "爱伴秋千，摇曳东风里。",
      "翠袖年年寒食泪。",
      "为伊牵惹愁无际。",
      "幽艳偏宜春雨细。",
      "红粉阑干，有个人相似。",
      "钿合金钗谁与寄。",
      "丹青传得凄凉意。"
    ],
    "rhythmic": "蝶恋花"
  },
  {
    "author": "王采",
    "paragraphs": [
      "晕绿抽芽新叶斗。",
      "掩映娇红，脉脉群芳后。",
      "京兆画眉樊素口。",
      "风姿别是闺房秀。",
      "新篆题诗霜实就。",
      "换得琼琚，心事偏长久。",
      "应是春来初觉有。",
      "丹青传得厌厌瘦。"
    ],
    "rhythmic": "蝶恋花"
  },
  {
    "author": "王采",
    "paragraphs": [
      "花为年年春易改。",
      "待放柔条，系取长春在。",
      "宫样妆成还可爱。",
      "鬓边斜作拖枝戴。",
      "每到无情风雨大。",
      "检点群芳，却是深丛耐。",
      "摇曳绿萝金缕带。",
      "丹青传得妖娆态。"
    ],
    "rhythmic": "蝶恋花"
  },
  {
    "author": "周纯",
    "paragraphs": [
      "江南春信，望断人千里。",
      "魂梦入花枝，染相思、同心并蒂。",
      "鸳鸯名字，赢得一双双，无限意。",
      "凝烟水。",
      "念远教谁寄。",
      "毫端写兴，莫把丹青拟。",
      "墨客要卿卿，想临池、等闲梳洗。",
      "香衣黯淡，元不涴缁尘，怜缟袂。",
      "东风里。",
      "只恐于飞起。"
    ],
    "rhythmic": "蓦山溪"
  },
  {
    "author": "周纯",
    "paragraphs": [
      "脂泽休施，铅华不御，自然林下真风。",
      "欲窥馀韵，何处问仙踪。",
      "路厌横桥夜雪，看暗淡、残月朦胧。",
      "无言处，丹青莫拟，谁寄染毫工。",
      "遥通。",
      "尘外信，寒生墨晕，依约形容。",
      "似疏疏斜影，蘸水摇空。",
      "收入云窗雾箔，春不老、芳意无穷。",
      "梨花雨，飘零尽也，难入梦魂中。"
    ],
    "rhythmic": "满庭霜・满庭芳"
  },
  {
    "author": "周纯",
    "paragraphs": [
      "梅花韵似才人面。",
      "为伊写在春风扇。",
      "人面似花妍。",
      "花应不解言。",
      "在手微风动。",
      "勾引相思梦。",
      "莫用插酴醿。",
      "酴醿羞见伊。"
    ],
    "rhythmic": "菩萨蛮"
  },
  {
    "author": "周纯",
    "paragraphs": [
      "一痕月色挂帘栊。",
      "梅影斜斜小院中。",
      "狂醉有心窥粉面，梦魂无处避香风。",
      "愁来梦楚三千里，人在巫山十二重。",
      "咫尺蓝桥无处问，玉萧声断楚山空。"
    ],
    "rhythmic": "瑞鹧鸪"
  },
  {
    "author": "曹希蕴",
    "paragraphs": [
      "零落不因春雨，吹嘘何假东风。",
      "纱窗一点自然红。",
      "费尽工夫怎种。",
      "有艳难寻腻粉，无香不惹游蜂。",
      "更阑人静画堂中。",
      "相伴玉人春梦。"
    ],
    "rhythmic": "西江月"
  },
  {
    "author": "曹希蕴",
    "paragraphs": [
      "解遣愁人，能添喜气。",
      "些儿好事先施力。",
      "画堂深处伴妖娆，绛纱笼里丹砂赤。",
      "有艳难留，无根怎觅。",
      "几回不忍轻轻别。",
      "玉人曾向耳边言，花有信、人无的。"
    ],
    "rhythmic": "踏莎行"
  },
  {
    "author": "廖刚",
    "paragraphs": [
      "无诸好，方面镇全闽。",
      "千骑泛云归洞府，三山明玉外风尘。",
      "依约是蓬瀛。",
      "贤刺史，龙虎檀香名。",
      "金花已传当日梦，锦衣聊慰故乡情。",
      "和气万家春。"
    ],
    "rhythmic": "望江南・忆江南"
  },
  {
    "author": "廖刚",
    "paragraphs": [
      "无诸好，金地遍重城。",
      "乌石亭危千嶂合，荔枝楼暖百花明。",
      "十里暮潮平。",
      "贤刺史，来暮相欢迎。",
      "终向凤池朝紫极，暂依猿洞驻朱轮。",
      "风月锦堂春。"
    ],
    "rhythmic": "望江南・忆江南"
  },
  {
    "author": "廖刚",
    "paragraphs": [
      "雨霁烟波阔，雁度陇云愁。",
      "西风庭院不胜秋。",
      "桂华光满，偏照最高楼。",
      "东山携妓约，故人千里，夜来为舣仙舟。",
      "明眸皓齿，歌舞总名流。",
      "恼人情态物中忧。",
      "阳春一曲，谁把万金酬。",
      "便好拚沈醉，此夕姮娥，共须著意攀留。"
    ],
    "rhythmic": "满路花・促拍满路花"
  },
  {
    "author": "廖刚",
    "paragraphs": [
      "柯山瑞，云路玉桥横。",
      "六月天香琼蕊秀，千年人瑞昂星明。",
      "风露湿麒麟。",
      "廊庙器，冰雪照精神。",
      "妙世文章凌贾马，致君事业富姬衡。",
      "松桧倚青青。"
    ],
    "rhythmic": "望江南・忆江南"
  },
  {
    "author": "廖刚",
    "paragraphs": [
      "蓬山晓，龟鹤倚芝庭。",
      "云覆宝熏迷舞凤，玉扶琼液荐文星。",
      "棠荫署风清。",
      "人尽道，天遣瑞升平。",
      "九万鹏程才振翼，八千椿寿恰逢春。",
      "貂衮瞩公荣。"
    ],
    "rhythmic": "望江南・忆江南"
  },
  {
    "author": "廖刚",
    "paragraphs": [
      "月桥风槛水边居。",
      "画楼三鼓初。",
      "草堂收拾读闲书。",
      "起看清夜徂。",
      "闲想像，尽踌躇。",
      "玉牌金字铺。",
      "梦昏纵有也成虚。",
      "那堪和梦无。"
    ],
    "rhythmic": "阮郎归"
  },
  {
    "author": "廖刚",
    "paragraphs": [
      "论长校短，总是非闲誉。",
      "光景百年中，似难留、长江东去。",
      "随缘游戏，触□寄高情，西楼月，北窗风，鸖鹆尊前舞。",
      "故人襟韵，千里心相许。",
      "飞骑趁花时，正名园、揉风洗雨。",
      "玻璃潋滟，聊共醉红裙，阳春曲，碧云词，慷慨怀千古。"
    ],
    "rhythmic": "蓦山溪",
    "tags": ["长江"]
  },
  {
    "author": "赵鼎臣",
    "paragraphs": [
      "旧游何处，记金汤形胜，蓬瀛佳丽。",
      "渌水芙蓉，元帅与宾僚，风流济济。",
      "万柳庭边，雅歌堂上，醉倒春风里。",
      "十年一梦，觉来烟水千里。",
      "惆怅送子重游，南楼依旧不，朱阑谁倚。",
      "要识当时，惟是有明月，曾陪珠履。",
      "量减杯中，雪添头上，甚矣吾衰矣。",
      "酒徒相问，为言憔悴如此。"
    ],
    "rhythmic": "念奴娇"
  },
  {
    "author": "韩嘉彦",
    "paragraphs": [
      "杏香消散尽，须知自昔，都门春早。",
      "燕子来时，绣陌乱铺芳草。",
      "蕙圃妖桃过雨，弄笑脸、红筛碧沼。",
      "深院悄。",
      "绿杨巷陌，莺声争巧。",
      "早是赋得多情，更遇酒临花，镇辜欢笑。",
      "数曲阑干，故国谩劳凝眺。",
      "汉外微云尽处，乱峰锁、一杆修竹。",
      "间琅玕，东风泪零多少。"
    ],
    "rhythmic": "玉漏迟"
  },
  {
    "author": "谢薖",
    "paragraphs": [
      "月胧星淡，南飞乌鹊，暗数秋期天上。",
      "锦楼不到野人家，但门外、清流叠嶂。",
      "一杯相属，佳人何在，不见绕粱清唱。",
      "人间平地亦崎岖，叹银汉、何曾风浪。"
    ],
    "rhythmic": "鹊桥仙"
  },
  {
    "author": "谢薖",
    "paragraphs": [
      "雪消新洗寒林碧。",
      "华堂向晚开瑶席。",
      "一曲杜韦娘。",
      "有人空断肠。",
      "谪仙同夜宴。",
      "晓即归程远。",
      "莫放酒尊空。",
      "主人陈孟公。"
    ],
    "rhythmic": "菩萨蛮"
  },
  {
    "author": "谢薖",
    "paragraphs": [
      "相思一夜庭花发。",
      "窗前忽认生尘袜。",
      "晓起艳寒妆。",
      "雪肌生暗香。",
      "佳人纤手摘。",
      "手与花同色。",
      "插鬓有谁宜。",
      "惟应潘玉儿。"
    ],
    "rhythmic": "菩萨蛮"
  },
  {
    "author": "谢薖",
    "paragraphs": [
      "情亲难语离，且尽玻璃盏。",
      "双鲤有来时，莫使音书缓。",
      "征骖去若飞，不道家山远。",
      "相见小冯君，笑语迎归雁。"
    ],
    "rhythmic": "生查子"
  },
  {
    "author": "谢薖",
    "paragraphs": [
      "人似已圆孤月。",
      "心似丁香百结。",
      "不见谪仙人，孤负梅花时节。",
      "愁绝。",
      "愁绝。",
      "江上落英如雪。"
    ],
    "rhythmic": "如梦令"
  },
  {
    "author": "谢薖",
    "paragraphs": [
      "柳絮随风散漫飞。",
      "檐冰成柱粟生肌。",
      "力排寒气赖金卮。",
      "赋丽谁为梁苑客，调高难和郢中词。",
      "且烦呵笔写乌丝。"
    ],
    "rhythmic": "浣溪沙"
  },
  {
    "author": "谢薖",
    "paragraphs": [
      "景阳楼上钟声晓。",
      "半面啼妆匀未了。",
      "斜月纷纷。",
      "斜影幽香暗断魂。",
      "玉颜应在昭阳殿。",
      "却向前村深夜见。",
      "冰雪肌肤。",
      "还有斑斑雪点无。"
    ],
    "rhythmic": "偷声木兰花"
  },
  {
    "author": "谢薖",
    "paragraphs": [
      "望晴峰染黛，暮霭澄空，碧天银汉。",
      "圆镜高飞，又一年秋半。",
      "皓色谁同，归心暗折，听唳云孤雁。",
      "问月停杯，锦袍何处，一尊无伴。",
      "好在南邻，诗盟酒社，刻烛争成，引觞愁缓。",
      "今夕楼中，继阿连清玩。",
      "饮剧狂歌，歌终起舞，醉冷光凌乱。",
      "乐事难穷，疏星易晓，又成浩叹。"
    ],
    "rhythmic": "醉蓬莱"
  },
  {
    "author": "谢薖",
    "paragraphs": [
      "江边一树。",
      "愁绝黄昏谁与度。",
      "琪树琼枝。",
      "不受雄蜂取次欺。",
      "风前望处。",
      "直恐乘风吹得去。",
      "能动诗情。",
      "故与诗人独目成。"
    ],
    "rhythmic": "减字木兰花"
  },
  {
    "author": "谢薖",
    "paragraphs": [
      "寻常三五。",
      "坐待丹山飞玉兔。",
      "试问常娥。",
      "底事清光此夜多。",
      "尊空客满。",
      "纵有鹔鹴无处换。",
      "不倒金荷。",
      "可奈金波潋滟何。"
    ],
    "rhythmic": "减字木兰花"
  },
  {
    "author": "谢薖",
    "paragraphs": [
      "风篁度曲。",
      "倦倚银屏初睡足。",
      "清簟疏帘。",
      "金鸭香销懒更添。",
      "纤纤露玉。",
      "风雹纵横飞钿局。",
      "颦敛双蛾。",
      "凝伫无言密意多。"
    ],
    "rhythmic": "减字木兰花"
  },
  {
    "author": "谢薖",
    "paragraphs": [
      "金钗尽醉何须伴。",
      "萸糁浮杯乱。",
      "黄花香返岭梅魂。",
      "好把一枝斜插、向乌云。",
      "坡词欲唱无人会。",
      "桃叶知何在。",
      "与君同咏一联诗。",
      "但道老来能趁、菊花时。"
    ],
    "rhythmic": "虞美人"
  },
  {
    "author": "谢薖",
    "paragraphs": [
      "人间离合常相半。",
      "璧月宁长满。",
      "九秋风露又方阑。",
      "何日小窗相对、话悲欢。",
      "月华临夜宜人醉。",
      "老去嗟颜悴。",
      "君如玉树照清空。",
      "况有凝之道蕴、一尊同。"
    ],
    "rhythmic": "虞美人"
  },
  {
    "author": "谢薖",
    "paragraphs": [
      "一水盈盈牛与女。",
      "目送经年，脉脉无由语。",
      "后夜鹊桥知暗度。",
      "持杯乞与开愁绪。",
      "君似庾郎愁几许。",
      "万斛愁生，更作征人去。",
      "留定征鞍君且住。",
      "人间岂有无愁处。"
    ],
    "rhythmic": "蝶恋花"
  },
  {
    "author": "谢薖",
    "paragraphs": [
      "牛女心期与目成。",
      "弥弥脉脉得盈盈。",
      "今夕银河凭鹊度。",
      "相遇。",
      "玉钩新吐照云屏。",
      "行旆雍容留宴语。",
      "将暮。",
      "方携珠袖到山亭。",
      "寂寞江天正云雾。",
      "回顾。",
      "不应中有少微星。"
    ],
    "rhythmic": "定风波"
  },
  {
    "author": "谢薖",
    "paragraphs": [
      "破瓜年纪柳腰身。",
      "懒精神。",
      "带羞瞋。",
      "手把江梅，冰雪斗清新。",
      "不向鸦儿飞处著。",
      "留乞与，眼中人。",
      "水精船里酒粼粼。",
      "皱香茵。",
      "驻行云。",
      "舞罢歌馀，花困不胜春。",
      "问著些儿心底事，才靥笑，又眉颦。"
    ],
    "rhythmic": "江神子・江城子"
  },
  {
    "author": "谢薖",
    "paragraphs": [
      "绿云影里，把明霞、织就千重文绣。",
      "紫腻红骄扶不起，好是未开时候。",
      "半怯新寒，半宜晴色，养得胭脂透。",
      "小亭人静。",
      "嫩莺啼破清昼。",
      "犹记携手芳阴，一枝斜带艳，娇波双秀。",
      "小语轻怜花总见，争得似花长久。",
      "醉浅休归，夜深同睡，明月还相守。",
      "免叫春去，断肠空叹诗瘦。"
    ],
    "rhythmic": "念奴娇"
  },
  {
    "author": "沈蔚",
    "paragraphs": [
      "柳与堤回，桥随波转，望中如在蓬莱。",
      "水禽高下，烟雾敛还开。",
      "认是仙翁住处，都不见、一点尘埃。",
      "壶天晚，清寒带雪，光景自徘徊。",
      "高才。",
      "廊庙手，当年平步，直到尧阶。",
      "况今朝调鼎，尤待盐梅。",
      "只恐身闲不久，难留恋、花月楼台。",
      "看新岁，春风且送，五马过江来。"
    ],
    "rhythmic": "满庭芳"
  },
  {
    "author": "沈蔚",
    "paragraphs": [
      "雪底寻梅，冰痕观水，晚来天气尤寒。",
      "渐闻歌笑，轻暖发春妍。",
      "赏尽十洲新景，依稀见、三岛风烟。",
      "判深夜，一年月色，只是这般圆。",
      "熙然。",
      "千里地，何妨载酒，频上湖船。",
      "况坐中高客，不日朝天。",
      "须信人间好处，没个事、胜得尊前。",
      "东风近，侵寻桃李，别做醉夤缘。"
    ],
    "rhythmic": "满庭芳"
  },
  {
    "author": "沈蔚",
    "paragraphs": [
      "疏木藏钟，轻烟笼角，几家帘幕灯光。",
      "暮砧声断，空壁锁寒蜇。",
      "入袂西风阵阵，彻醉骨、都不胜凉。",
      "栏干外，依稀嫩竹，月色冷如霜。",
      "仙乡。",
      "何处是，云深路杳，不念刘郎。",
      "但画桥流水，依旧垂杨。",
      "要见时时便是，一向价、只作寻常。",
      "争知道，愁肠泪眼，独自个重阳。"
    ],
    "rhythmic": "满庭芳"
  },
  {
    "author": "沈蔚",
    "paragraphs": [
      "过尽清明三月雨，东风才到溪滨。",
      "画工传得已非真。",
      "青君著意处，桃李未为伦。",
      "倚槛盈盈如欲语，就中拈足花神。",
      "自然亭馆一番新。",
      "从今观绝品，不独洛阳人。"
    ],
    "rhythmic": "临江仙"
  },
  {
    "author": "沈蔚",
    "paragraphs": [
      "旧追游处，思前事、俨如昔。",
      "过尽莺花，横雨暴风初息。",
      "杏子枝头，又自然、别是般天色。",
      "好傍垂杨，系画船桥侧。",
      "小欢幽会，一霎时、光景也堪惜。",
      "对酒当歌，故人情分难觅。",
      "水远山长，不成空相忆。",
      "这归去重来，又却是、几时来得。"
    ],
    "rhythmic": "梦玉人引"
  },
  {
    "author": "沈蔚",
    "paragraphs": [
      "想伊不住。",
      "船在蓝桥路。",
      "别语未甘听，更拟问、而今是去。",
      "门前杨柳，几日转西风，将行色，欲留心，忽忽城头鼓。",
      "一番幽会，只觉添愁绪。",
      "邂逅却相逢。",
      "又还有、此时欢否。",
      "临岐把酒，莫惜十分斟，尊前月，月中人，明夜知何处。"
    ],
    "rhythmic": "蓦山溪"
  },
  {
    "author": "沈蔚",
    "paragraphs": [
      "别酒初醒。",
      "似一番梦觉，屈指堪惊。",
      "犹疑送消寄息，遇著人听。",
      "当初唤作，据眼前、略略看承。",
      "及去了，从头想伊，心下始觉宁宁。",
      "黄昏画角重城。",
      "更伤高念远，怀抱何胜。",
      "良时好景，算来半为愁生。",
      "幽期暂阻，便就中、月白风清。",
      "千万计，年年断除不得，是这些情。"
    ],
    "rhythmic": "汉宫春"
  },
  {
    "author": "沈蔚",
    "paragraphs": [
      "今年早觉花信蹉。",
      "想芳心、未应误我。",
      "一月小径几回过。",
      "始朝来寻见，雪痕微破。",
      "眼前大抵情无那。",
      "好景色、只消些个。",
      "春风烂熳却且可。",
      "是而今、枝上一朵两朵。"
    ],
    "rhythmic": "寻梅"
  },
  {
    "author": "沈蔚",
    "paragraphs": [
      "日过重帘未卷。",
      "袅袅欲残香线。",
      "午醉却醒来，柳外一声莺啭。",
      "不见。",
      "不见。",
      "门掩落花深院。"
    ],
    "rhythmic": "不见・如梦令"
  },
  {
    "author": "沈蔚",
    "paragraphs": [
      "回首芜城旧苑。",
      "还是绿深红浅。",
      "春意已无多，斜日满帘飞燕。",
      "不见。",
      "不见。",
      "花上雨来风转。"
    ],
    "rhythmic": "不见・如梦令"
  },
  {
    "author": "沈蔚",
    "paragraphs": [
      "深深院宇小池塘。",
      "一径碧梧长。",
      "青春又归何处，新笋绿成行。",
      "多少事，恼人肠。",
      "懒思量。",
      "香消一炷，睡起霎时，日过东窗。"
    ],
    "rhythmic": "诉衷情"
  },
  {
    "author": "沈蔚",
    "paragraphs": [
      "相逢无处无尊酒。",
      "尊前未必皆朋旧。",
      "酒到任教倾。",
      "莫思今夜醒。",
      "明朝相别后。",
      "江上空回首。",
      "欲去不胜情。",
      "为君歌数声。"
    ],
    "rhythmic": "菩萨・菩萨蛮"
  },
  {
    "author": "沈蔚",
    "paragraphs": [
      "春城迤逦层阴绕。",
      "青梅竞弄枝头小。",
      "江色雨和烟。",
      "行人江那边。",
      "好花都过了。",
      "满地空芳草。",
      "落日醉醒闲。",
      "一春无此寒。"
    ],
    "rhythmic": "菩萨・菩萨蛮"
  },
  {
    "author": "沈蔚",
    "paragraphs": [
      "花过园林清荫浓。",
      "琅玕新脱笋，绿丛丛。",
      "雨声只在小池东。",
      "闲敧枕，直面芰荷风。",
      "长日敞帘栊。",
      "轻尘飞不到，画堂空。",
      "一尊今夜与谁同。",
      "人如玉，相对月明中。"
    ],
    "rhythmic": "小重山"
  },
  {
    "author": "沈蔚",
    "paragraphs": [
      "溪上清明初过雨。",
      "春色无多，叶底花如许。",
      "轻暖时闻燕双语。",
      "等闲飞入谁家去。",
      "短墙东畔新朱户。",
      "前日花前，把酒人何处。",
      "仿佛桥边船上路。",
      "绿杨风里黄昏鼓。"
    ],
    "rhythmic": "转调蝶恋花・蝶恋花"
  },
  {
    "author": "沈蔚",
    "paragraphs": [
      "渐近朱门香夹道。",
      "一片笙歌，依约楼台杪。",
      "野色和烟满芳草。",
      "溪光曲曲山回抱。",
      "物华不逐人间老。",
      "日日春风，在处花枝好。",
      "莫恨云深路难到。",
      "刘郎可惜归来早。"
    ],
    "rhythmic": "转调蝶恋花・蝶恋花"
  },
  {
    "author": "沈蔚",
    "paragraphs": [
      "景物因人成胜概。",
      "满目更无尘可碍。",
      "等闲帘幕小栏干，衣未解。",
      "心先快。",
      "明月清风如有待。",
      "谁信门前车马隘。",
      "别是人间闲世界。",
      "坐中无物不清凉，山一带。",
      "水一派。",
      "流水白云长自在。"
    ],
    "rhythmic": "天仙子"
  },
  {
    "author": "沈蔚",
    "paragraphs": [
      "梅英弄粉。",
      "尚浅寒、腊雪消未尽。",
      "布彩箔、层楼高下，灯火万点，金莲相照映。",
      "香径纵横，听画鼓、声声随步紧。",
      "渐霄汉无云，月华如水，夜久露清风迅。",
      "轻车趁马，微尘杂雾，带晓色、绮罗生润。",
      "花阴下、瞥见仍回，但时闻、笑音中香阵阵。",
      "奈酒阑人困。",
      "残漏里、年年馀恨。",
      "归来沈醉何处，一片笙歌又近。"
    ],
    "rhythmic": "倾杯・倾杯乐"
  },
  {
    "author": "沈蔚",
    "paragraphs": [
      "城上鸦啼斗转。",
      "渐渐玉壶冰满。",
      "月淡寒梅，清香来小院。",
      "谁遣鸾笺写怨。",
      "翻锦字、叠叠如愁卷。",
      "梦破胡笳，江南烟树远。"
    ],
    "rhythmic": "清商怨"
  },
  {
    "author": "沈蔚",
    "paragraphs": [
      "微含清露真珠滴。",
      "怯晓寒脉脉。",
      "秉烛倚雕栏，今日尊前，尽是多情客。",
      "从来应与春相得。",
      "有动人标格。",
      "半笑倚春风，醉脸生红，不是胭脂色。"
    ],
    "rhythmic": "醉花阴"
  },
  {
    "author": "沈蔚",
    "paragraphs": [
      "相将初下蕊珠殿。",
      "似醉粉、生香未遍。",
      "爱惜娇心春不管。",
      "被东风、赚开一半。",
      "中黄宫里赐仙衣，斗浅深、妆成笑面。",
      "放出妖娆难系管。",
      "笑东君、自家肠断。"
    ],
    "rhythmic": "柳摇金・思归乐"
  },
  {
    "author": "沈蔚",
    "paragraphs": [
      "楚天来驾春相送。",
      "半醉侧、花冠重。",
      "瑶台清宴，群仙戏手，剪出彩衣犹动。",
      "谁拂瑶琴巧弄。",
      "舞丹山、三千雏凤。",
      "艳冶轻盈放纵。",
      "倚东风、从来遍宠。",
      "桃花溪上，相思未断，愁掩五云真洞。",
      "算曾揖、飞鸾双控。",
      "等闲入、襄王春梦。"
    ],
    "rhythmic": "柳初新"
  },
  {
    "author": "唐庚",
    "paragraphs": [
      "平生不会敛眉头。",
      "诸事等闲休。",
      "元来却到愁处，须著与他愁。",
      "残照外，大江流。",
      "去悠悠。",
      "风悲兰杜，烟淡沧浪，何处扁舟。"
    ],
    "rhythmic": "诉衷情"
  },
  {
    "author": "惠洪",
    "paragraphs": [
      "南涧茶香笑语新。",
      "西州春涨小舟横。",
      "困顿人归烂熳晴。",
      "天迥游丝长百尺，日高飞絮满重城。",
      "一番花信近清明。"
    ],
    "rhythmic": "浣溪沙"
  },
  {
    "author": "惠洪",
    "paragraphs": [
      "日暮江空船自流。",
      "谁家院落近沧洲。",
      "一枝闲暇出墙头。",
      "数朵幽香和月暗，十分归意为春留。",
      "风撩片片是闲愁。"
    ],
    "rhythmic": "浣溪沙"
  },
  {
    "author": "惠洪",
    "paragraphs": [
      "玉带云袍童顶露。",
      "一生笑傲知何故。",
      "万里归来方旦暮。",
      "休疑虑。",
      "大千捏在豪端聚。",
      "不解犁田分亩步。",
      "却能对客鸣花鼓。",
      "忽共老安相耳语。",
      "还推去。",
      "莫来拦我球门路。"
    ],
    "rhythmic": "渔父词・渔父"
  },

  {
    "author": "向子諲",
    "paragraphs": [
      "一阳才动，万物生春意。",
      "试与问宫梅，到东阁、花枝第几。",
      "疏疏淡淡，冷艳雪中明，无俗调，有真香，正与人相倚。",
      "非烟非雾，瑞色门阑喜。",
      "再拜引杯长，看两颊、红潮欲起。",
      "天教难老，风鬓绿如云，对玉笥，与芗林，岁岁花前醉。"
    ],
    "rhythmic": "蓦山溪"
  },
  {
    "author": "向子諲",
    "paragraphs": [
      "华灯明月光中，绮罗弦管春风路。",
      "龙如骏马，车如流水，软红成雾。",
      "太一池边，葆真宫里，玉楼珠树。",
      "见飞琼伴侣，霓裳缥缈，星回眼、莲承步。",
      "笑入彩云深处。",
      "更冥冥、一帘花雨。",
      "金钿半落，宝钗斜坠，乘鸾归去。",
      "醉失桃源，梦回蓬岛，满身风露。",
      "到而今江上，愁山万叠，鬓丝千缕。"
    ],
    "rhythmic": "水龙吟"
  },
  {
    "author": "向子諲",
    "paragraphs": [
      "梦回寒入衾绸，晓惊忽堕瑶林里。",
      "穿帷透隙，落花飞絮，难穷巧思。",
      "着帽披裘，挈壶呼友，倚空临水。",
      "望琼田不尽，银涛无际，浮皓色、来天地。",
      "遥想吴郎病起。",
      "政冷窗、微吟拥鼻。",
      "持笺赠我，新词绝唱，珠零玉碎。",
      "馀兴追游，清芬坐对，高谈倾耳。",
      "晚归来，风扫停云，万里月华如洗。"
    ],
    "rhythmic": "水龙吟"
  },
  {
    "author": "向子諲",
    "paragraphs": [
      "恨中秋、多雨及晴景，追赏且探先。",
      "纵玉钩初上，冰轮未正，无奈婵娟。",
      "饮客不来自酌，对影亦清妍。",
      "任笑芗林老，雪鬓霜髯。",
      "好在章江西畔，有凌云玉笥，空翠相连。",
      "懒崎岖林麓，则窈窕溪边。",
      "自断此生休问，愿瓮中、长有酒如泉。",
      "人间是，更谁得似，月下尊前。"
    ],
    "rhythmic": "八声甘州"
  },
  {
    "author": "向子諲",
    "paragraphs": [
      "千古一灵根，本妙元明静。",
      "道个如如已是差，莫认风番影。",
      "枯木夜堂深，默坐时观省。",
      "月落乌鸡出户飞，万里关河冷。"
    ],
    "rhythmic": "卜算子"
  },
  {
    "author": "向子諲",
    "paragraphs": [
      "春尽日，雨馀时。",
      "红蔌蔌，绿漪漪。",
      "花满地，水平池。",
      "烟光里，云影上，画船移。",
      "纹鸳并，白鸥飞。",
      "歌韵响，酒行迟。",
      "将我意，入新诗。",
      "春欲去，留且住，莫教归。"
    ],
    "rhythmic": "三字令"
  },
  {
    "author": "向子諲",
    "paragraphs": [
      "年重月，月重光。",
      "万瓦千林白似霜。",
      "扁舟入醉乡。",
      "山苍苍。",
      "水茫茫。",
      "严濑当时不是狂。",
      "高风引兴长。"
    ],
    "rhythmic": "长相思"
  },
  {
    "author": "向子諲",
    "paragraphs": [
      "柳眼风前动，梅心雪后寒。",
      "年光浑似雾中看。",
      "抱答风光无处、可为欢。",
      "一曲聊收泪，三杯强自宽。",
      "新愁不奈上眉端。",
      "怕见长安归路、懒凭栏。"
    ],
    "rhythmic": "南歌子"
  },
  {
    "author": "向子諲",
    "paragraphs": [
      "无穷白水。",
      "无限芰荷红翠里。",
      "几点青山。",
      "半在云烟暗霭间。",
      "移舟横截。",
      "卧看碧天流素月。",
      "此意虚徐。",
      "好把芗林入画图。"
    ],
    "rhythmic": "减字木兰花"
  },
  {
    "author": "向子諲",
    "paragraphs": [
      "江左称岩桂，吴中说木犀。",
      "水沈为骨郁金衣。",
      "却恨疏梅恼我、得香迟。",
      "叶借山光润，花蒙水色奇。",
      "年年勾引赋新诗。",
      "应笑芗林冷淡、独心知。"
    ],
    "rhythmic": "南歌子"
  },
  {
    "author": "向子諲",
    "paragraphs": [
      "病著连三月，谁能慰老夫。",
      "萧萧短发不胜梳。",
      "风里支离欲倒、要人扶。",
      "秋月明如水，岩花忽起予。",
      "旋篘白酒入盘盂。",
      "报答风光不醉、更何如。"
    ],
    "rhythmic": "南歌子"
  },
  {
    "author": "向子諲",
    "paragraphs": [
      "我入三摩地，人疑小有天。",
      "君王送老白云边。",
      "不用丹青图画、上凌烟。",
      "喜揽澄清辔，能同载酒船。",
      "相逢忽谩别经年。",
      "好是两身强健、在尊前。"
    ],
    "rhythmic": "南歌子"
  },
  {
    "author": "向子諲",
    "paragraphs": [
      "秋色里，月明中。",
      "红旌翠节下蓬宫。",
      "蟠桃已结瑶池露，桂子初开玉殿风。"
    ],
    "rhythmic": "桂殿秋"
  },
  {
    "author": "向子諲",
    "paragraphs": [
      "满城腊雪净无埃。",
      "触处是花开。",
      "天上琼林珠树，谁知夜半移来。",
      "黄堂荐寿，请君著意，和气潜回。",
      "化作一江春酒，都将注入尊罍。"
    ],
    "rhythmic": "朝中措"
  },
  {
    "author": "向子諲",
    "paragraphs": [
      "天仙醉把真珠掷。",
      "荷翻写入玻璃碧。",
      "雨过酒尊凉。",
      "红蕖苒苒香。",
      "飞来双白鹭。",
      "屡作僛僛舞。",
      "山鸟起清歌。",
      "晚来情更多。"
    ],
    "rhythmic": "菩萨蛮"
  },
  {
    "author": "向子諲",
    "paragraphs": [
      "多病卧江干，过尽春花秋叶。",
      "又见横斜疏影，弄阶前明月。",
      "呼儿取酒据胡床，尚喜知时节。",
      "宜与老夫情厚，有鬓边残雪。"
    ],
    "rhythmic": "好事近"
  },
  {
    "author": "向子諲",
    "paragraphs": [
      "风劲入平林，扫尽一林黄叶。",
      "惟有长松千丈，挂娟娟霜月。",
      "使君和气动江城，疑是芳菲节。",
      "忽到小园游戏，见南枝如雪。"
    ],
    "rhythmic": "好事近"
  },
  {
    "author": "向子諲",
    "paragraphs": [
      "两峰对起。",
      "象阙端门云雾里。",
      "千嶂排空。",
      "虎节龙旗指顾中。",
      "箫韶妙曲。",
      "我试与听音韵足。",
      "借问谁传。",
      "松上清风石上泉。"
    ],
    "rhythmic": "减字木兰花"
  },
  {
    "author": "向子諲",
    "paragraphs": [
      "翠鬟双小。",
      "绿绮朱弦心未了。",
      "画戟森间。",
      "玉子纹楸手共谈。",
      "不妨扶老。",
      "未说他年无限笑。",
      "且要忘忧。",
      "莫问今朝胜几筹。"
    ],
    "rhythmic": "减字木兰花"
  },
  {
    "author": "向子諲",
    "paragraphs": [
      "腊前雪里。",
      "几处梅梢初破蕊。",
      "年后江边。",
      "是处花开晚更妍。",
      "绝知春意。",
      "不耐愁何心与醉。",
      "更有难忘。",
      "宋玉墙头婉婉香。"
    ],
    "rhythmic": "减字木兰花"
  },
  {
    "author": "向子諲",
    "paragraphs": [
      "谁知莹澈。",
      "惟有碧天云外月。",
      "一见风流。",
      "洗尽胸中万斛愁。",
      "剩烧蜜炬。",
      "只恐夜深花睡去。",
      "想得横陈。",
      "全是巫山一段云。"
    ],
    "rhythmic": "减字木兰花"
  },
  {
    "author": "向子諲",
    "paragraphs": [
      "千山万水。",
      "望极不知何处是。",
      "小院回廊。",
      "梦去相寻未觉长。",
      "绝怜清瘦。",
      "雪里梅梢春未透。",
      "常记分携。",
      "雨后梨花晓尚啼。"
    ],
    "rhythmic": "减字木兰花"
  },
  {
    "author": "向子諲",
    "paragraphs": [
      "去年端午。",
      "共结彩丝长命缕。",
      "今日重阳。",
      "同泛黄花九酝觞。",
      "经时离缺。",
      "不为莱菔髭似雪。",
      "一笑逢迎。",
      "休觅空青眼自明。"
    ],
    "rhythmic": "减字木兰花"
  },
  {
    "author": "向子諲",
    "paragraphs": [
      "天宇长闲，飞仙狂醉，挼云碎玉沈空。",
      "谢家庭院，争道絮因风。",
      "不怕寒生宝粟，深调护、犀幕重重。",
      "瑶林里，疏梅献笑，小萼露轻红。",
      "瑞龙。",
      "香绕处，云间弦管，尘外帘栊。",
      "须烂醉流霞，莫诉千锺。",
      "闻道蟠桃正好，蓬瀛路、消息潜通。",
      "飞琼伴，偷将春色，分付入芳容。"
    ],
    "rhythmic": "满庭芳"
  },
  {
    "author": "向子諲",
    "paragraphs": [
      "天公深藏巧，雪里放春回。",
      "不到闲花凡草，都付与疏梅。",
      "独立水边林下，萧萧冰容孤艳，清瘦玉腰支。",
      "触拨暗香动，风味欲愁谁。",
      "姮娥携，青女过，夜阑时。",
      "瑶冠琼佩，粲然一笑亦何奇。",
      "剩欲举觞对饮，不怕月明霜重，寒色著人衣。",
      "只恐邻笛起，化作玉尘飞。"
    ],
    "rhythmic": "水调歌头"
  },
  {
    "author": "向子諲",
    "paragraphs": [
      "花如颊。",
      "梅如叶。",
      "小时笑弄阶前月。",
      "最盈盈。",
      "最惺惺。",
      "闲愁未识、无计定深情。",
      "十年空省春风面。",
      "花落花开不相见。",
      "要相逢。",
      "得相逢。",
      "须信灵犀，中自有心通。",
      "同杯勺。",
      "同斟酌。",
      "千愁一醉都推却。",
      "花阴边。",
      "柳阴边。",
      "几回拟待、偷怜不成怜。",
      "伤春玉瘦慵梳掠。",
      "抛掷琵琶闲处著。",
      "莫猜疑。",
      "莫嫌迟。",
      "鸳鸯翡翠，终是一双飞。"
    ],
    "rhythmic": "梅花引"
  },
  {
    "author": "向子諲",
    "paragraphs": [
      "白似雪花，柔於柳絮。",
      "胡蝶儿、镇长一处。",
      "春风骀荡，蓦然吹去。",
      "得游丝、半空惹住。",
      "波上精神，掌中态度。",
      "分明是、彩云团做。",
      "当年飞燕，从今不数。",
      "只恐是、高唐梦中神女。"
    ],
    "rhythmic": "人娇"
  },
  {
    "author": "向子諲",
    "paragraphs": [
      "记得江城春意动。",
      "两行疏梅龙脑冻。",
      "佳人不用辟寒犀，踏雪穿花云鬓重。",
      "真珠旋滴留人共。",
      "更爇沈香暖金凤。",
      "只今梅雪可怜时，都似绿窗前日梦。"
    ],
    "rhythmic": "玉楼春"
  },
  {
    "author": "向子諲",
    "paragraphs": [
      "云窗雾阁春风透。",
      "蝶绕蜂围花气漏。",
      "恼人风味恰如梅，倚醉腰肢全是柳。",
      "细传一曲情偏厚。",
      "淡扫两山缘底皱。",
      "归时好月已沈空，只有真香犹满袖。"
    ],
    "rhythmic": "玉楼春"
  },
  {
    "author": "向子諲",
    "paragraphs": [
      "小院深明别有天。",
      "花能笑语柳能眠。",
      "雪肌得酒於中暖，莲步凌波分外妍。",
      "钗燕重，髻荷偏。",
      "两山斜叠翠连娟。",
      "朝云无限矜春态，暮雨情知更可怜。"
    ],
    "rhythmic": "鹧鸪天"
  },
  {
    "author": "向子諲",
    "paragraphs": [
      "斗帐欢盟不计年。",
      "谁知蓦地远如天。",
      "何曾一霎离心上，怎得而今在眼前。",
      "鱼不断，雁相连。",
      "可无小字寄芳笺。",
      "薄情已是抛人去，更与新愁到酒边。"
    ],
    "rhythmic": "鹧鸪天"
  },
  {
    "author": "张元干",
    "paragraphs": [
      "卧扁舟，闻寒雨，数佳期。",
      "又还是、轻误仙姿。",
      "小楼梦冷，觉来应恨我归迟。",
      "鬓云松处，枕檀斜、露泣花枝。",
      "名利空萦系，添憔悴，谩孤恓。",
      "得见了、说与教知。",
      "偎香倚暖，夜炉围定酒温时。",
      "任他飞雪洒江天，莫下层梯。"
    ],
    "rhythmic": "上西平・金人捧露盘"
  },
  {
    "author": "张元干",
    "paragraphs": [
      "花恨雨，柳嫌风。",
      "客愁浓。",
      "坐久霜刀飞碎雪，一尊同。",
      "劳烦玉指春葱。",
      "未放箸、金盘已空。",
      "更与个中寻尺素，两情通。"
    ],
    "rhythmic": "春光好"
  },
  {
    "author": "张元干",
    "paragraphs": [
      "寒食近，踏青时。",
      "画堂西。",
      "可是春来偏倦绣，乍生儿。",
      "香绵轻拂胭脂。",
      "加文褓、初试班衣。",
      "诮没功夫存问我，且怜伊。"
    ],
    "rhythmic": "春光好"
  },
  {
    "author": "张元干",
    "paragraphs": [
      "乱山深处。",
      "雪拥溪桥路。",
      "晓日乍明催客去。",
      "惊起玉鸦翻树。",
      "翠衾香暖檀灰。",
      "一枝想见疏梅。",
      "凭仗东风说与，画眉人共春回。"
    ],
    "rhythmic": "清平乐"
  },
  {
    "author": "张元干",
    "paragraphs": [
      "明珠翠羽。",
      "小绾同心缕。",
      "好去吴松江上路。",
      "寄与双鱼尺素。",
      "兰桡飞取归来。",
      "愁眉待得伊开。",
      "相见嫣然一笑，眼波先入郎怀。"
    ],
    "rhythmic": "清平乐"
  },
  {
    "author": "张元干",
    "paragraphs": [
      "天涯客里秋容晚。",
      "妖红聊戏思乡眼。",
      "一朵醉深妆。",
      "羞渠照鬓霜。",
      "开时谁断送。",
      "不待司共花。",
      "有脚号阳春。",
      "芳菲属主人。"
    ],
    "rhythmic": "菩萨蛮"
  },
  {
    "author": "张元干",
    "paragraphs": [
      "拍堤绿涨桃花水。",
      "画船稳泛东风里。",
      "丝雨湿苔钱。",
      "浅寒生禁烟。",
      "江山留不住。",
      "却载笙歌去。",
      "醉倚玉搔头。",
      "几曾知旅愁。"
    ],
    "rhythmic": "菩萨蛮"
  },
  {
    "author": "张元干",
    "paragraphs": [
      "春来春去催人老。",
      "老夫争肯输年少。",
      "醉后少年狂。",
      "白髭殊未妨。",
      "插花还起舞。",
      "管领风光处。",
      "把酒共留春。",
      "莫教花笑人。"
    ],
    "rhythmic": "菩萨蛮"
  },
  {
    "author": "张元干",
    "paragraphs": [
      "雨馀翠袖琼肤润。",
      "一枝想像伤春困。",
      "老眼见花时。",
      "惜花心未衰。",
      "酿成谁与醉。",
      "应把流苏缀。",
      "泪沁枕囊香。",
      "恼侬归梦长。"
    ],
    "rhythmic": "菩萨蛮"
  },
  {
    "author": "张元干",
    "paragraphs": [
      "黄莺啼破纱窗晓。",
      "兰缸一点窥人小。",
      "春浅锦屏寒。",
      "麝煤金博山。",
      "梦回无处觅。",
      "细雨梨花湿。",
      "正是踏青时。",
      "眼前偏少伊。"
    ],
    "rhythmic": "菩萨蛮"
  },
  {
    "author": "张元干",
    "paragraphs": [
      "甘林玉蕊生香雾。",
      "游蜂争采清晨露。",
      "芳意著人浓。",
      "微烘曲室中。",
      "春来瀛海外。",
      "沈水迎风碎。",
      "好事富馀熏。",
      "频分几缕云。"
    ],
    "rhythmic": "菩萨蛮"
  },
  {
    "author": "张元干",
    "paragraphs": [
      "楼外夕阳明远水。",
      "楼中人倚东风里。",
      "何事有情怨别离。",
      "低鬟背立君应知。",
      "东望云山君去路。",
      "断肠迢迢尽愁处。",
      "明朝不忍见云山。",
      "从今休傍曲阑干。"
    ],
    "rhythmic": "楼上曲"
  },
  {
    "author": "张元干",
    "paragraphs": [
      "清夜灯前花报喜。",
      "心随社燕凉风起。",
      "云路修成宝月时。",
      "东楼怅望君先归。",
      "沆瀣秋香生玉井。",
      "画檐深转梧桐影。",
      "看君西去侍明光。",
      "杯中丹桂一枝芳。"
    ],
    "rhythmic": "楼上曲"
  },
  {
    "author": "张元干",
    "paragraphs": [
      "冰溪疏影竹边春。",
      "翠袖天寒炯暮云。",
      "雪里精神澹伫人。",
      "隔重门。",
      "宝粟生香玉半温。"
    ],
    "rhythmic": "豆叶黄・忆王孙"
  },
  {
    "author": "张元干",
    "paragraphs": [
      "疏枝冷蕊忽惊春。",
      "一点芳心入鬓云。",
      "风韵情知似玉人。",
      "笑迎门。",
      "香暖红炉酒未温。"
    ],
    "rhythmic": "豆叶黄・忆王孙"
  },
  {
    "author": "张元干",
    "paragraphs": [
      "梁苑春归，章街雪霁，柳梢华萼初萌。",
      "非烟非雾，新岁乐升平。",
      "京兆雍容报政，金狨过、九陌尘轻。",
      "朝回处，青霄路稳，黄色起天庭。",
      "东风，吹绿鬓，薄罗剪彩，小绾流莺。",
      "比渭滨甲子，尚父难兄。",
      "满泛椒觞献寿，斑衣侍、云母分屏。",
      "明年会，双衣对引，谈笑秉钧衡。"
    ],
    "rhythmic": "满庭芳"
  },
  {
    "author": "张元干",
    "paragraphs": [
      "韩国殊勋，洛都西内，名园甲第相连。",
      "当年绿鬓，独占地行仙。",
      "文彩风流瑞世，延朱履、丝竹喧阗。",
      "人皆仰，一门相业，心许子孙贤。",
      "中兴，方庆会，再逢甲子，重数天元。",
      "问千龄谁比，五福俱全。",
      "此去沙堤步稳，调金鼎、七叶貂蝉。",
      "香檀缓，杯传鹦鹉，新月正娟娟。"
    ],
    "rhythmic": "满庭芳"
  },
  {
    "author": "张元干",
    "paragraphs": [
      "玉叶联芳，天潢分润，寿筵长对熏风。",
      "间平襟度，濮邸行尊崇。",
      "忠孝家传大雅，无喜愠、一种宽容。",
      "芝兰盛，彩衣嬉戏，亲睦冠西宗。",
      "丝纶，膺重寄，遥防迁美，本镇恩隆。",
      "应萱堂齐福，诞月仍同。",
      "花蕊香浓气暖，凝瑞露、满酌金锺。",
      "龙光近，星飞驿马，宣入嗣王封。"
    ],
    "rhythmic": "满庭芳"
  },
  {
    "author": "张元干",
    "paragraphs": [
      "三十年来，云游行化，草鞋踏破尘沙。",
      "遍参尊宿，曾记到京华。",
      "衲子如麻似粟，谁会笑、瞿老拈花。",
      "经离乱，青山尽处，海角又天涯。",
      "今宵，闲打睡，明朝粥饭，随分僧家。",
      "把木佛烧却，除是丹霞。",
      "撞著门徒施主，蓦然个、喜舍由他。",
      "庐陵米，还知价例，毫发更无差。"
    ],
    "rhythmic": "满庭芳"
  },
  {
    "author": "张元干",
    "paragraphs": [
      "倚格天峻阁。",
      "舞庭槐阴转，盆榴红烁。",
      "香风泛帘幕。",
      "拥霞裾琼佩，真珠璎珞。",
      "华阳庆渥。",
      "诞兰房、流芳秀萼。",
      "有赤绳系足，从来相门，自然媒妁。",
      "游戏人间荣贵，道要元微，水源清浊。",
      "长生大药。",
      "彩鸾韵，凤箫鹤。",
      "对木公金母，子孙三世，妇姑为寿满酌。",
      "看千龄，举家飞升，玉京更乐。"
    ],
    "rhythmic": "瑞鹤仙"
  },
  {
    "author": "张元干",
    "paragraphs": [
      "喜西园放钥。",
      "对燕寝香润，棠阴寒薄。",
      "东风夜来恶。",
      "禁烟时天气，莺啼花落。",
      "新晴共约。",
      "怕韶光、容易过却。",
      "把铜壶、缓浮金杯，禊游行乐。",
      "弦索。",
      "笙簧声里，还记兰房，正垂罗幕。",
      "初眠弱柳。",
      "梅如豆，玉如琢。",
      "向凤凰池上，鸳鸯影里，他年何啻紫橐。",
      "看流芳，继踵韦平，盛传巩洛。"
    ],
    "rhythmic": "瑞鹤仙"
  },
  {
    "author": "张元干",
    "paragraphs": [
      "宝历祥开飞练上，青冥万里光。",
      "石城形胜，秦淮风景，威凤来翔。",
      "腊馀春色早，兆钓璜、贤佐兴王。",
      "对熙旦，正格天同德，全魏分疆。",
      "荧煌。",
      "五云深处，化钧独运斗魁旁。",
      "绣裳龙尾，千官师表，万事平章。",
      "景锺文瑞世，醉尚方、难老金浆。",
      "庆垂芳。",
      "看云屏间坐，象笏堆床。"
    ],
    "rhythmic": "瑶台第一层"
  },
  {
    "author": "张元干",
    "paragraphs": [
      "江左风流锺间气，洲分二水长。",
      "凤凰台畔，投怀玉燕，照射神光。",
      "豆花初秀雨，散暑空、洗出秋凉。",
      "庆生旦，正圆蟾呈瑞、仙桂飘香。",
      "肝肠。",
      "掞文摛锦，驾云乘鹤下鹓行。",
      "紫枢将命，紫微如绋，常近君王。",
      "旧山同梓里，荷月旦、久已平章。",
      "九霞觞。",
      "荐刀圭丹饵，衮绣朝裳。"
    ],
    "rhythmic": "瑶台第一层"
  },
  {
    "author": "张元干",
    "paragraphs": [
      "苍山烟澹，寒溪风定，玉簪罗带绸缪。",
      "轻霭暮飞，青冥远净，珠星璧月光浮。",
      "城际踊层楼。",
      "正翠帘高卷，绿琐低钩。",
      "影落尊罍，气和歌管共清游。",
      "史君冠世风流。",
      "拥香鬟凭槛，雾鬓凝眸。",
      "银烛暖宵，花光照席，谯门莫报更筹。",
      "逸兴醉无休。",
      "赋探梅芳信，翻曲新讴。",
      "想见疏枝冷蕊，春意到沙洲。"
    ],
    "rhythmic": "望海潮"
  },
  {
    "author": "张元干",
    "paragraphs": [
      "麒麟图画，貂蝉冠冕，青毡自属元勋。",
      "绿野旧游，平泉雅咏，霞舒烟卷朝昏。",
      "风月小阳春。",
      "照玳筵珠履，公子王孙。",
      "雪度嵩高，影横伊水庆生申。",
      "早梅长醉芳尊。",
      "况中兴盛际，宥密宗臣。",
      "琳馆奉祠，金瓯覆字，和羹妙手还新。",
      "光射紫微垣。",
      "看五云朝斗，千载逢辰。",
      "开取八荒寿域，一气转洪钧。"
    ],
    "rhythmic": "望海潮"
  },
  {
    "author": "张元干",
    "paragraphs": [
      "年华催晚，听尊前偏唱，冲暖欺寒。",
      "乐府谁知，分付点化金丹。",
      "中原旧游何在，频入梦、老眼空潸。",
      "撩人冷蕊，浑似当时，无语低鬟。",
      "有多情多病文园。",
      "向雪后寻春，醉里凭阑。",
      "独步群芳，此花风度天然。",
      "罗浮淡妆素质，呼翠凤、飞舞斓斑。",
      "参横月落，留恨醒来，满地香残。"
    ],
    "rhythmic": "十月桃"
  },
  {
    "author": "张元干",
    "paragraphs": [
      "蟠桃三熟，正清霜吹冷，爱日烘香。",
      "小试芳菲，时候无限风光。",
      "洛滨老人星见，□少室、云雾开祥。",
      "丹青万汇，熊兆崑台，凤举朝阳。",
      "向元枢会辅岩廊。",
      "记名著金瓯，位入中堂。",
      "梦熟钧天，屡惊颠倒衣裳。",
      "黄发更宜补衮，归去定、军国平章。",
      "管弦珠翠，兰玉簪缨，岁岁称觞。"
    ],
    "rhythmic": "十月桃"
  },
  {
    "author": "张元干",
    "paragraphs": [
      "绿发照魁星，平康争看。",
      "锦绣肝肠五千卷。",
      "出逢熙运，早侍玉皇香案。",
      "禁涂扬历遍，纡宸眷。",
      "安养老成，十年萧散。",
      "天要中兴相公健。",
      "生朝开宴，长是通宵弦管。",
      "藕花香不断，南风远。"
    ],
    "rhythmic": "感皇恩"
  },
  {
    "author": "张元干",
    "paragraphs": [
      "年少太平时，名园甲第。",
      "谈笑雍容万锺贵。",
      "姚黄重绽，长对小春天气。",
      "绮罗丛里惯，今朝醉。",
      "台衮向贤，元枢虚位。",
      "壮岁青云自曾致。",
      "流霞麟脯，难老洛滨风味。",
      "谢公须再为，苍生起。"
    ],
    "rhythmic": "感皇恩"
  },
  {
    "author": "张元干",
    "paragraphs": [
      "荔子著花繁，清微庭院。",
      "贺厦双飞画梁燕。",
      "绮罗丛里，百和炉烟祝愿。",
      "愿从今日去，身长健。",
      "檀板竞催，榕阴初转。",
      "舞袖风前翠翘颤。",
      "明年开府，锡宴金锺宣劝。",
      "寿星朝北斗，君王眷。"
    ],
    "rhythmic": "感皇恩"
  },
  {
    "author": "张元干",
    "paragraphs": [
      "豹尾引黄幡，宣麻金殿。",
      "雨露恩浓自天遣。",
      "搢绅交誉，最乐至诚为善。",
      "信知宗姓喜，君王眷。",
      "宝炬密香，玉卮波滟。",
      "醉拥笙歌夜深院。",
      "西清班近，雅称元戎同燕。",
      "要看茅土相，貂蝉面。"
    ],
    "rhythmic": "感皇恩"
  },
  {
    "author": "张元干",
    "paragraphs": [
      "涌冰轮，飞沆瀣，霄汉万里云开。",
      "南极瑞占象纬，寿应三台。",
      "锦肠珠唾，锺间气、卓荦天才。",
      "正暑，有祥光照社，玉燕投怀。",
      "新堂深处捧杯，乍香泛水芝，空翠风回。",
      "凉送燕歌缓舞，醉罥瑶钗。",
      "长生难老，都道是、柏叶仙阶。",
      "笑傲，且山中宰相，平地蓬莱。"
    ],
    "rhythmic": "夏云峰"
  },
  {
    "author": "张元干",
    "paragraphs": [
      "相门出相，和气浓春酿。",
      "传家冠佩云台上。",
      "庞眉扶寿杖。",
      "绿发披仙氅。",
      "星两两。",
      "泰阶已应升平象。",
      "玉砌兰芽长。",
      "定向东风赏。",
      "添彩袖，褰罗幌。",
      "丝簧俱妙手，珠翠争宫样。",
      "江海量。",
      "年年醉里翻新唱。"
    ],
    "rhythmic": "千秋岁"
  },
  {
    "author": "张元干",
    "paragraphs": [
      "水晶宫映长城，藕花万顷开浮蕊。",
      "红妆翠盖，生朝时候，湖山摇曳。",
      "珠露争圆，香风不断，普熏沈水。",
      "似瑶池侍女，霞裾缓步，寿烟光里。",
      "霖雨已沾千里。",
      "兆丰年、十分和气。",
      "星郎绿鬓，锦波春酿，碧筒宜醉。",
      "荷橐还朝，青毡奕世，除书将至。",
      "看巢龟戏叶，蟠桃著子，祝三千岁。"
    ],
    "rhythmic": "水龙吟"
  },
  {
    "author": "张元干",
    "paragraphs": [
      "山寺辋川图。",
      "霜叶云林锦绣居。",
      "寿斝浮春珠翠拥，欢娱。",
      "满院流泉绕绮疏。",
      "道气自肤腴。",
      "几席轻尘一点无。",
      "天要耆英修相业，清都。",
      "已有泥书降玉除。"
    ],
    "rhythmic": "南乡子"
  },
  {
    "author": "张元干",
    "paragraphs": [
      "祥景飞光盈衮绣。",
      "流庆昆台，自是神仙胄。",
      "谁遣阳和放春透。",
      "化工重入丹青手。",
      "云璈锦瑟争为寿。",
      "玉带金鱼，共愿人长久。",
      "偷取蟠桃荐芳酒。",
      "更看南极星朝斗。"
    ],
    "rhythmic": "卷珠帘・蝶恋花"
  },
  {
    "author": "张元干",
    "paragraphs": [
      "对小春桃艳，曲室炉红，乍寒天气。",
      "七叶蓂开，应金章通贵。",
      "梦草银钩，灿花珠唾，是素来风味。",
      "满腹经纶，回天议论，昆台仙裔。",
      "秘殿升华，紫枢勋旧，退步真祠，简心端扆。",
      "迎日天元，听正衙宣制。",
      "尽洗中原，遍为霖雨，宴后堂歌吹。",
      "柏子千秋，丹砂九转，今宵长醉。"
    ],
    "rhythmic": "醉蓬莱"
  },
  {
    "author": "张元干",
    "paragraphs": [
      "少年时，壮怀谁与重论。",
      "视文章、真成小技，要知吾道称尊。",
      "奏公车、治安秘计，乐油幕、谈笑从军。",
      "百镒黄金，一双白璧，坐看同辈上青云。",
      "事大谬，转头流落，徒走出修门。",
      "三十载，黄梁未熟，沧海扬尘。",
      "念向来、浩歌独往，故园松菊犹存。",
      "送飞鸿、五弦寓目，望爽气、西山忘言。",
      "整顿乾坤，廓清宇宙，男儿此志会须伸。",
      "更有几、渭川垂钓，投老策奇勋。",
      "天难问，何妨袖手，且做闲人。"
    ],
    "rhythmic": "陇头泉・多丽"
  },
  {
    "author": "张元干",
    "paragraphs": [
      "楼外轻阴春澹伫。",
      "数点杏梢寒食雨。",
      "少年油壁记寻芳，梁苑路。",
      "今何处。",
      "千树红云空梦去。",
      "惊见此花须折取。",
      "明日满城传侍女。",
      "情知醉里惜花深，留春住。",
      "听莺语。",
      "一段风流天赋与。"
    ],
    "rhythmic": "天仙子"
  },
  {
    "author": "张元干",
    "paragraphs": [
      "靓妆艳态，娇波流盼，双靥横涡半笑。",
      "尊前烛畔粉生光，更低唱、新翻转调。",
      "花房结子，冰枝清瘦。",
      "醉依香浓寒峭。",
      "雏莺新啭上林声，惊梦断、池堂春草。"
    ],
    "rhythmic": "鹊桥仙"
  },
  {
    "author": "张元干",
    "paragraphs": [
      "八年不见荔枝红。",
      "肠断故园东。",
      "风枝露叶新采，怅望冷香浓。",
      "冰透骨，玉开容。",
      "想筠笼。",
      "今宵归去，满颊天浆，更御冷风。"
    ],
    "rhythmic": "渔父家风・诉衷情令"
  },
  {
    "author": "张元干",
    "paragraphs": [
      "天生几种香，风味因花见。",
      "旖旎透香肌，仿佛飞花片。",
      "雨润惜馀熏，烟断犹相恋。",
      "不似薄情人，浓淡分深浅。"
    ],
    "rhythmic": "生查子"
  },
  {
    "author": "张元干",
    "paragraphs": [
      "客亭小会。",
      "可惜无欢容易醉。",
      "归去更阑。",
      "细雨鸣窗一夜寒。",
      "昏然独坐。",
      "举世疏狂谁似我。",
      "强拨炉烟。",
      "也道今宵是上元。"
    ],
    "rhythmic": "减字木兰花"
  },
  {
    "author": "张元干",
    "paragraphs": [
      "萧萧疏雨滴梧桐。",
      "人在绮窗中。",
      "离愁遍绕，天涯不尽，却在眉峰。",
      "娇波暗落相思泪，流破脸边红。",
      "可怜瘦似，一枝春柳，不奈东风。"
    ],
    "rhythmic": "眼儿媚"
  },
  {
    "author": "张元干",
    "paragraphs": [
      "春院深深莺语。",
      "花怨一帘烟雨。",
      "禁火已销魂。",
      "更黄昏。",
      "衾暖麝灯落灺。",
      "雨过重门深夜。",
      "枕上百般猜。",
      "未归来。"
    ],
    "rhythmic": "昭君怨"
  },
  {
    "author": "张元干",
    "paragraphs": [
      "半吐寒梅未拆。",
      "双鱼洗、冰澌初结。",
      "户外明帘风任揭。",
      "拥红炉，洒窗间，闻霰雪。",
      "比去年时节。",
      "这心事、有人忺说。",
      "斗帐重熏鸳被叠。",
      "酒微醺，管灯花，今夜别。"
    ],
    "rhythmic": "夜游宫"
  },
  {
    "author": "张元干",
    "paragraphs": [
      "深院今宵枕簟凉。",
      "烛花光。",
      "更筹何事促行觞。",
      "恼刚肠。",
      "老去一蓑烟雨里，钓沧浪。",
      "看君鸣凤向朝阳。",
      "且腰黄。"
    ],
    "rhythmic": "杨柳枝"
  },
  {
    "author": "张元干",
    "paragraphs": [
      "珠履争围。",
      "小立春风趁拍低。",
      "态闲不管乐催伊。",
      "整铢衣。",
      "粉融香润随人劝，玉困花娇越样宜。",
      "凤城灯夜旧家时。",
      "数他谁。"
    ],
    "rhythmic": "彩鸾归令"
  },
  {
    "author": "张元干",
    "paragraphs": [
      "梦中北去又南来。",
      "饱风埃。",
      "鬓华衰。",
      "浮木飞蓬，踪迹为谁催。",
      "自笑自悲还自语，一杯酒，鼻如雷。",
      "晓舆行处觉春回。",
      "屑琼瑰。",
      "糁莓苔。",
      "病眼冲寒，欲闭又还开。",
      "水近人家篱落畔，遥认得，一枝梅。"
    ],
    "rhythmic": "江神子・江城子"
  },
  {
    "author": "张元干",
    "paragraphs": [
      "小阁劣容老子，北窗仍递南风。",
      "维摩丈室久空空。",
      "不与散花同梦。",
      "且作大真游戏，未甘金粟龙锺。",
      "怜君病后颊颧隆。",
      "识取小儿戏弄。"
    ],
    "rhythmic": "西江月"
  },
  {
    "author": "张元干",
    "paragraphs": [
      "儿时初未识方红。",
      "学语问西东。",
      "对客呼为红蕊，此兴已偏浓。",
      "嗟白首，抗尘容。",
      "费牢笼。",
      "星球何在，鹤顶长丹，谁寄南风。"
    ],
    "rhythmic": "诉衷情"
  },
  {
    "author": "张元干",
    "paragraphs": [
      "华堂清暑榕阴重，梦里江寒。",
      "火齐星繁。",
      "兴在冰壶玉井栏。",
      "风枝露叶谁新采，欲饱防悭。",
      "遗恨空盘。",
      "留取香红满地看。"
    ],
    "rhythmic": "采桑子"
  },
  {
    "author": "张元干",
    "paragraphs": [
      "山城何岁无风雨。",
      "楼台底事随波去。",
      "归棹望谯门。",
      "沙痕炯断云。",
      "诗成空吊古。",
      "想像经行处。",
      "陵谷有馀悲。",
      "举觞浇别离。"
    ],
    "rhythmic": "菩萨蛮"
  },
  {
    "author": "张元干",
    "paragraphs": [
      "微云红衬馀霞绮。",
      "明星碧浸银河水。",
      "猗枕画檐风。",
      "愁生草际蛩。",
      "雁行离塞晚。",
      "不道衡阳远。",
      "归恨隔重山。",
      "楼高莫凭栏。"
    ],
    "rhythmic": "菩萨蛮"
  },
  {
    "author": "张元干",
    "paragraphs": [
      "睡起中庭月未蹉。",
      "繁香随影上轻罗。",
      "多情肯放一春过。",
      "比似雪时犹带韵，不如梅处却缘多。",
      "酒边枕畔奈愁何。"
    ],
    "rhythmic": "浣溪沙"
  },
  {
    "author": "张元干",
    "paragraphs": [
      "华烛炯离觞，山吐四更寒月。",
      "公子唾花枝玉，尽一时豪杰。",
      "三冬兰若读书灯，想见太清绝。",
      "纸帐地炉香暖，傲一窗风月。"
    ],
    "rhythmic": "好事近"
  },
  {
    "author": "张元干",
    "paragraphs": [
      "玉斧修圆了，冰轮分外清。",
      "共看星向绣衣明。",
      "元是生朝为寿、对难兄。",
      "鸿雁翻秋影，埙篪和笑声。",
      "他年中令彩衣荣。",
      "记取今宵丹荔、醉瑶觥。"
    ],
    "rhythmic": "南歌子"
  },
  {
    "author": "张元干",
    "paragraphs": [
      "紫菊红萸开犯早。",
      "独占秋光老。",
      "酝造一般清，比著芝兰，犹自争多少。",
      "霜刀剪叶呈纤巧。",
      "手拈迎人笑。",
      "云鬓一枝斜，小阁幽窗，是处都香了。"
    ],
    "rhythmic": "醉花阴"
  },
  {
    "author": "张元干",
    "paragraphs": [
      "小雨忺晴，坐来池上荷珠碎。",
      "倬眉浓翠。",
      "怎不交人醉。",
      "美盼流觞，白鹭窥秋水。",
      "天然媚。",
      "大家休睡。",
      "笑倚西风里。"
    ],
    "rhythmic": "点绛唇"
  },
  {
    "author": "张元干",
    "paragraphs": [
      "水馆风亭，晚香浓、一番芰荷新雨。",
      "簟枕乍闲，襟裾初试，散尽满天袢暑。",
      "断云却送轻雷去。",
      "疏林外、玉钩微吐。",
      "夜渐永，秋惊败叶，凉生亭户。",
      "天上佳期久阻。",
      "银河畔、仙车缥缈云路。",
      "旧怨未平，幽欢驻，恨入半天风露。",
      "绮罗人散金猊冷，醉魂到、华胥深处。",
      "洞户悄、南楼画角自语。"
    ],
    "rhythmic": "花心动"
  },
  {
    "author": "张元干",
    "paragraphs": [
      "一番小雨，陡觉添秋色。",
      "桐叶下银床，又送个、凄凉消息。",
      "故乡何处，搔首对西风，衣线断，带围宽，衰鬓添新白。",
      "钱塘江上，冠盖如云积。",
      "骑马傍朱门，谁肯念、尘埃墨客。",
      "佳人信杳，日暮碧云深，楼独倚，镜频看，此意无人识。"
    ],
    "rhythmic": "蓦山溪",
    "tags": ["钱塘江"]
  },
  {
    "author": "张元干",
    "paragraphs": [
      "瑶轩倚槛春风度。",
      "柳垂烟，花带露。",
      "半闲鸳被怯馀寒，燕子时来窥绣户。"
    ],
    "rhythmic": "西楼月・春晓曲"
  },
  {
    "author": "邓肃",
    "paragraphs": [
      "北书一纸惨天容。",
      "花柳春风不敢秾。",
      "未学宣尼歌凤德，姑从阮籍哭途穷。",
      "此身已落千山外，旧事回思一梦中。",
      "何日中兴烦吉甫，洗开阴翳放晴空。"
    ],
    "rhythmic": "瑞鹧鸪"
  },
  {
    "author": "邓肃",
    "paragraphs": [
      "带雨梨花看上马，问人底事匆匆。",
      "于飞有愿恨难从。",
      "大鹏抟九万，鹦鹉锁金笼。",
      "忽忽便为千里隔，危岑已接高穹。",
      "回头那忍问前踪。",
      "家留烟雨外，人在斗牛中。"
    ],
    "rhythmic": "临江仙"
  },
  {
    "author": "邓肃",
    "paragraphs": [
      "百尺危楼初过雨，清风凛作轻寒。",
      "一声渔笛在云端。",
      "黄昏帘幕卷，新月半阑干。",
      "青翼不来音信断，云窗杳隔三山。",
      "何当携手便骖鸾。",
      "今宵同胜景，玉斝不留残。"
    ],
    "rhythmic": "临江仙"
  },
  {
    "author": "邓肃",
    "paragraphs": [
      "春雪一瓯扶醉玉，翩翩两腋生风。",
      "柳腰无力殢云踪。",
      "陈郎投辖意，分袂忍匆匆。",
      "白玉琢杯龙麝泛，瀼瀼天酒争浓。",
      "何妨一饮上青骢。",
      "晴空行夜月，缓辔水晶宫。"
    ],
    "rhythmic": "临江仙"
  },
  {
    "author": "邓肃",
    "paragraphs": [
      "剑水泠泠行碧玉，扁舟一叶吹风。",
      "玉人招手画桥东。",
      "浩歌随月去，春在小楼中。",
      "帘幕低垂围笃耨，雕觞笑捧春葱。",
      "谩将雨意作云浓。",
      "单于吹未彻，门外响玲珑。"
    ],
    "rhythmic": "临江仙"
  },
  {
    "author": "邓肃",
    "paragraphs": [
      "雨过荼縻春欲放，轻寒约住馀芳。",
      "南园今日被朝阳。",
      "琼葩开万点，尘世满天香。",
      "百卉丛中红紫乱，玉肌自笑孤光。",
      "清风翦翦过纱窗。",
      "馀酲空一洗，不数寿阳妆。"
    ],
    "rhythmic": "临江仙"
  },
  {
    "author": "邓肃",
    "paragraphs": [
      "独宿禅房清梦断，鸡声唤起晨钟。",
      "出门晓月耿寒空。",
      "小池凝翡翠，竹外跨飞虹。",
      "梅坞不知何处了，傍篱临水重重。",
      "啸歌都在冷香中。",
      "人间那有此，天上广寒宫。"
    ],
    "rhythmic": "临江仙"
  },
  {
    "author": "邓肃",
    "paragraphs": [
      "夜饮不知更漏永，馀酣困染朝阳。",
      "庭前莺燕乱丝簧。",
      "醉眠犹未起，花影满晴窗。",
      "帘外报言天色好，水沈已染罗裳。",
      "檀郎欲起趁春狂。",
      "佳人嗔不语，劈面噀丁香。"
    ],
    "rhythmic": "临江仙"
  },
  {
    "author": "邓肃",
    "paragraphs": [
      "夜静黄云承宝袜，九疑人到羊家。",
      "蕊宫仙曲送流霞。",
      "东陵分玉井，远胜隔荷花。",
      "绰约旗亭沾一笑，众惊食枣如瓜。",
      "画桥烟柳忽翻鸦。",
      "醉鬟倾绿醑，参月共横斜。"
    ],
    "rhythmic": "临江仙"
  },
  {
    "author": "邓肃",
    "paragraphs": [
      "楼北楼南青不断，晴空总是春容。",
      "先来无处问郎踪。",
      "那堪风不定，雨尽一窗红。",
      "初恨水中徒捉月，而今水月俱空。",
      "谩将雨意伴云浓。",
      "临风千点泪，不到浙江东。"
    ],
    "rhythmic": "临江仙"
  },
  {
    "author": "邓肃",
    "paragraphs": [
      "雨入空阶滴夜长。",
      "月行云外借孤光。",
      "独将心事步长廊。",
      "深锁重门飞不去，巫山何日梦襄王。",
      "一床衾枕冷凄香。"
    ],
    "rhythmic": "浣溪沙"
  },
  {
    "author": "邓肃",
    "paragraphs": [
      "傍竹柴门俯碧流。",
      "见人无语眼横秋。",
      "鸣机轧轧弄纤柔。",
      "定有回文传窦子，何时银汉渡牵牛。",
      "归来风雨夜飕飕。"
    ],
    "rhythmic": "浣溪沙"
  },
  {
    "author": "邓肃",
    "paragraphs": [
      "宿雨潜回海宇春。",
      "晓风徐散日边云。",
      "熙熙人意一番新。",
      "破睡海棠能媚客，舞风垂柳似招人。",
      "春衫归去马蹄轻。"
    ],
    "rhythmic": "浣溪沙"
  },
  {
    "author": "邓肃",
    "paragraphs": [
      "阑外彤云已满空。",
      "帘旌不动石榴红。",
      "谁将秋色到楼中。",
      "玛瑙一泓浮翠玉，瓠犀终日凛天风。",
      "炎洲人到广寒宫。"
    ],
    "rhythmic": "浣溪沙"
  },
  {
    "author": "邓肃",
    "paragraphs": [
      "高会横山酒八仙。",
      "烟云不减九华妍。",
      "暖风琼树倚楼前。",
      "妙唱一声尘暗落，靓妆四座玉相连。",
      "骖鸾何日共翩翩。"
    ],
    "rhythmic": "浣溪沙"
  },
  {
    "author": "邓肃",
    "paragraphs": [
      "二八佳人宴九仙。",
      "华堂清静斗春妍。",
      "琼枝相倚妙无前。",
      "良夜黄云来缥缈，东风碧酒意留连。",
      "花间蝶梦想翩翩。"
    ],
    "rhythmic": "浣溪沙"
  },
  {
    "author": "邓肃",
    "paragraphs": [
      "半醉倚人落珥簪。",
      "天香不数海南沈。",
      "时倾秋水话春心。",
      "已觉吹箫归碧落，从今禊饮笑山阴。",
      "金杯休惜十分深。"
    ],
    "rhythmic": "浣溪沙"
  },
  {
    "author": "邓肃",
    "paragraphs": [
      "海畔山如碧玉簪。",
      "天涯消息叹鱼沈。",
      "赖逢倾国洗愁心。",
      "莫为世情生旅况，且因乐事惜光阴。",
      "明朝红雨已春深。"
    ],
    "rhythmic": "浣溪沙"
  },
  {
    "author": "邓肃",
    "paragraphs": [
      "隔窗瑟瑟闻飞雪。",
      "洞房半醉回春色。",
      "银烛照更长。",
      "罗屏围夜香。",
      "玉山幽梦晓。",
      "明日天涯杳。",
      "倚户黯芙蓉。",
      "涓涓秋露浓。"
    ],
    "rhythmic": "菩萨蛮"
  },
  {
    "author": "邓肃",
    "paragraphs": [
      "萋萋欲遍池塘草。",
      "轻寒却怕春光老。",
      "微雨湿昏黄。",
      "梨花啼晚妆。",
      "低垂帘四面。",
      "沈水环深院。",
      "太白困鸳鸯。",
      "天风吹梦长。"
    ],
    "rhythmic": "菩萨蛮"
  },
  {
    "author": "邓肃",
    "paragraphs": [
      "飞红欲带春风去。",
      "柳丝却织春风住。",
      "去住任春风。",
      "只愁尊俎空。",
      "今朝鞭马去。",
      "又得高阳侣。",
      "半醉踏花归。",
      "霜蹄骄欲飞。"
    ],
    "rhythmic": "菩萨蛮"
  },
  {
    "author": "邓肃",
    "paragraphs": [
      "帘旌不动薰馀热。",
      "高堂谁送能言雪。",
      "一笑下人间。",
      "天风袭坐寒。",
      "歌声云外去。",
      "句句苏仙语。",
      "曲罢一尊空。",
      "飘然欲驭风。"
    ],
    "rhythmic": "菩萨蛮"
  },
  {
    "author": "邓肃",
    "paragraphs": [
      "廉纤细雨连天远。",
      "纱窗不隔斜风冷。",
      "花柳自生春。",
      "无聊空闭门。",
      "双双携手处。",
      "回首烟汀暮。",
      "嬉笑在高楼。",
      "知人牢落否。"
    ],
    "rhythmic": "菩萨蛮"
  },
  {
    "author": "邓肃",
    "paragraphs": [
      "垂杨袅袅腰肢软。",
      "寒溪练练琉璃浅。",
      "短艇卧吹风。",
      "生涯一叶中。",
      "五湖须径去。",
      "何用若耶女。",
      "烟雨暝沙汀。",
      "花香唤酒醒。"
    ],
    "rhythmic": "菩萨蛮"
  },
  {
    "author": "邓肃",
    "paragraphs": [
      "腰肢欲趁杨花去。",
      "歌声能遏行云住。",
      "杯酒醉东风。",
      "羁愁一洗空。",
      "谪仙清饮露。",
      "意在飞琼侣。",
      "未醉即求归。",
      "新词句欲飞。"
    ],
    "rhythmic": "菩萨蛮"
  },
  {
    "author": "邓肃",
    "paragraphs": [
      "归心谩逐飞云去。",
      "欢情却为芳菲住。",
      "翠袖拥香风。",
      "宁辞玉斝空。",
      "主人承湛露。",
      "元是皋夔侣。",
      "早晚定遄归。",
      "商霖四海飞。"
    ],
    "rhythmic": "菩萨蛮"
  },
  {
    "author": "邓肃",
    "paragraphs": [
      "骑鲸好向云端去。",
      "踏花偶为狂朋住。",
      "笑语凛生风。",
      "眼高四海空。",
      "羊裘冲雨露。",
      "我是渔樵侣。",
      "已趁白鸥归。",
      "长江自在飞。"
    ],
    "rhythmic": "菩萨蛮",
    "tags": ["长江"]
  },
  {
    "author": "邓肃",
    "paragraphs": [
      "一心唯欲南园去。",
      "东山著意留难住。",
      "曾惯识追风。",
      "马群今已空。",
      "金盘盛玉露。",
      "情绝鸳鸯侣。",
      "破贼凯还归。",
      "冲天看一飞。"
    ],
    "rhythmic": "菩萨蛮"
  },
  {
    "author": "邓肃",
    "paragraphs": [
      "竹影窥灯暗，泉声语夜长。",
      "小窗无梦到高唐。",
      "独引三杯长啸、步修廊。",
      "月午衣衫冷，莲开风露香。",
      "阑干西角下银潢。",
      "我欲乘槎天上、泛寒光。"
    ],
    "rhythmic": "南歌子"
  },
  {
    "author": "邓肃",
    "paragraphs": [
      "皓月明腮雪，冷风乱鬓云。",
      "高楼帘幕夜生春。",
      "半醉倚人秋水、欲斜倾。",
      "晓雨双溪涨，归舟一叶轻。",
      "杳无青翼寄殷勤。",
      "目断烟波渔火、又黄昏。"
    ],
    "rhythmic": "南歌子"
  },
  {
    "author": "邓肃",
    "paragraphs": [
      "云绕风前鬓，春开槛里妆。",
      "凤屏清昼蔼龙香。",
      "浅画娥眉新样、远山长。",
      "比翼曾同梦，双鱼隔异乡。",
      "玉楼依旧暗垂杨。",
      "楼下落花流水、自斜阳。"
    ],
    "rhythmic": "南歌子"
  },
  {
    "author": "邓肃",
    "paragraphs": [
      "驿畔争撏草，车前自喂牛。",
      "凤城一别几经秋。",
      "身在天涯海角、忍回头。",
      "旅梦惊残月，劳生寄小舟。",
      "都人应也望宸游。",
      "早晚葱葱佳气、满皇州。"
    ],
    "rhythmic": "南歌子"
  },
  {
    "author": "邓肃",
    "paragraphs": [
      "乘鸾缥缈过三山。",
      "游戏下人间。",
      "金尊不辞频倒，春色上朱颜。",
      "依暖玉，掠风鬟。",
      "语关关。",
      "惟愁漏短，雨散云飞，骑月空还。"
    ],
    "rhythmic": "诉衷情"
  },
  {
    "author": "邓肃",
    "paragraphs": [
      "龙头一语定闽山。",
      "黄色上眉间。",
      "诏书促归金阙，玉带侍天颜。",
      "拢象板，亸宫鬟。",
      "唱阳关。",
      "从容禁闼，若念林泉，应寄书还。"
    ],
    "rhythmic": "诉衷情"
  },
  {
    "author": "邓肃",
    "paragraphs": [
      "从来云雨过巫山。",
      "只托梦魂间。",
      "何如醉逢倾国，春到一瓢颜。",
      "歌窈窕，舞双鬟。",
      "掩云关。",
      "重城五鼓，月下西楼，不忍轻还。"
    ],
    "rhythmic": "诉衷情"
  },
  {
    "author": "邓肃",
    "paragraphs": [
      "一重山。",
      "两重山。",
      "山远天高烟水寒。",
      "相思枫叶丹。",
      "菊花开，菊花残。",
      "雁已西飞人未还。",
      "一帘风月闲。"
    ],
    "rhythmic": "长相思令・长相思"
  },
  {
    "author": "邓肃",
    "paragraphs": [
      "一重溪。",
      "两重溪。",
      "溪转山回路欲迷。",
      "朱阑出翠微。",
      "梅花飞。",
      "雪花飞。",
      "醉卧幽亭不掩扉。",
      "冷香寻梦归。"
    ],
    "rhythmic": "长相思令・长相思"
  },
  {
    "author": "邓肃",
    "paragraphs": [
      "红花飞。",
      "白花飞。",
      "郎与春风同别离。",
      "春归郎不归。",
      "雨霏霏。",
      "雪霏霏。",
      "又是黄昏独掩扉。",
      "孤灯隔翠帷。"
    ],
    "rhythmic": "长相思令・长相思"
  },
  {
    "author": "邓肃",
    "paragraphs": [
      "腊雪犹埋石巘，春风已入梅梢。",
      "冷香随马上琼瑶。",
      "不与时人同到。",
      "拍手恐惊星斗，高歌已在烟霄。",
      "醉呼玉女解金貂。",
      "笑问何如蓬岛。"
    ],
    "rhythmic": "西江月"
  },
  {
    "author": "邓肃",
    "paragraphs": [
      "风荐荷香翦翦，月行竹影徐徐。",
      "微闻环佩过庭除。",
      "恐是阳台行雨。",
      "玉笋轻笼乐句，流莺夜转诗馀。",
      "酒酣风劲露凝珠。",
      "我欲骖鸾归去。"
    ],
    "rhythmic": "西江月"
  },
  {
    "author": "林淳",
    "paragraphs": [
      "湖波涨新绿，环绕越王山。",
      "棠斋清昼馀暇，赢得静中观。",
      "四面屏围碧玉，十里障开云锦，冰鉴倒晴澜。",
      "目送孤鸿远，心与白鸥闲。",
      "隘游人，喧鼓吹，杂歌欢。",
      "晓天澄霁，花羞柳妒怯春寒。",
      "好在风光满眼，只恐阳春有脚，催诏下天关。",
      "剩写鹅溪幅，归去凤池看。"
    ],
    "rhythmic": "水调歌头"
  },
  {
    "author": "林淳",
    "paragraphs": [
      "疏水绕城郭，农利遍三山。",
      "使君重本，雅志初不在游观。",
      "化出玉壶境界，挥洒锦囊词翰，笔下涌波澜。",
      "天巧无馀蕴，意匠自舒闲。",
      "拥鳌头，民同乐，颂声欢。",
      "养花天气，云柔烟腻护朝寒。",
      "桃李满城阴合，杨柳绕堤绿暗，幽鸟语间关。",
      "似诉风光好，留与后人看。"
    ],
    "rhythmic": "水调歌头"
  },
  {
    "author": "林淳",
    "paragraphs": [
      "螺水亘千古，鳌顶冠三山。",
      "年丰帅阃尘静，栏槛纵遐观。",
      "四望潮登浦溆，万顷绿浮原野，堤岸溢波澜。",
      "畎浍皆沾足，日永桔槔闲。",
      "肆华筵，鱼鸟乐，众宾欢。",
      "良辰好景，年年莫放此盟寒。",
      "且念新湖遗爱，莫作故园遐想，到处是乡关。",
      "勋业知非晚，聊把镜频看。"
    ],
    "rhythmic": "水调歌头"
  },
  {
    "author": "林淳",
    "paragraphs": [
      "鹅溪净称烟笼月。",
      "澄心白称光浮雪。",
      "净白两俱宜。",
      "天然浓淡枝。",
      "花光神意远。",
      "吮墨含毫浅。",
      "依约有香来。",
      "春风随手开。"
    ],
    "rhythmic": "菩萨蛮"
  },
  {
    "author": "林淳",
    "paragraphs": [
      "嫣然笑粲。",
      "醉靥融滋春意烂。",
      "侍宴终宵。",
      "欢动帘帏酒易消。",
      "尊前狂客。",
      "惊见蕊仙新谪籍。",
      "珠阁深关。",
      "丹就同归海上山。"
    ],
    "rhythmic": "减字木兰花"
  },
  {
    "author": "林淳",
    "paragraphs": [
      "烛花呈灿。",
      "瑞气满筵春欲烂。",
      "月色中宵。",
      "疑是阶前雪未消。",
      "骚人词客。",
      "魂断蜡梅香已籍。",
      "谁更情关。",
      "一点新愁入远山。"
    ],
    "rhythmic": "减字木兰花"
  },
  {
    "author": "林淳",
    "paragraphs": [
      "冒雪休寻访戴船。",
      "红炉剩爇宝香然。",
      "阁儿煨暖两三椽。",
      "更有玉杯传素手，梅花相对两争妍。",
      "停杯听唱月娟娟。"
    ],
    "rhythmic": "浣溪沙"
  },
  {
    "author": "廖行之",
    "paragraphs": [
      "虞弦挥按，甫奏熏风曲。",
      "两两尧蓂长新绿。",
      "揖鳌峰、连雁峤，轇轕圆融，总里许、北郭门围全属。",
      "年年才见夏，喜溢枌榆，龙穴霏烟霭晴谷。",
      "向氤氲和气里，岁奉瑶觞，试屈指、几阅梅林初熟。",
      "待一品官高见玄孙，算八十彩衣，更饶遐福。"
    ],
    "rhythmic": "洞仙歌"
  },
  {
    "author": "廖行之",
    "paragraphs": [
      "薰风庭院，报槐阴拥翠，池波凝绿。",
      "瑞气葱葱浮燕寝，羽仗霓旌相属。",
      "鸑鷟开祥，长庚入梦，诧列仙图箓。",
      "林泉高迈，肯应轩冕尘俗。",
      "好是妙舞清歌，浮瓜沈李，荐杯中醽醁。",
      "鹊尾炉生香篆细，又作如何祈祝。",
      "试问蓬莱，丹崖胜处，几摘蟠桃熟。",
      "东方何在，凛然能继高躅。"
    ],
    "rhythmic": "念奴娇"
  },
  {
    "author": "廖行之",
    "paragraphs": [
      "玉宇□蓬户。",
      "渺凉声、箾槮梧井，乱零枫浦。",
      "得得西山朝来爽，碧瘦千崖万树。",
      "清兴在、烟霞深处。",
      "拄笏风流今谁是，但闻鸡、夜半犹狂舞。",
      "试举看，渠多许。",
      "青云万里君夷路。",
      "肯区区、輈张兔穴，沈迷金坞。",
      "流水高山真难料，休把朱弦浪抚。",
      "任展转、翻云覆雨。",
      "且对佳时随意乐，更从今、莫问惊人句。",
      "算万事，总天赋。"
    ],
    "rhythmic": "贺新郎"
  },
  {
    "author": "廖行之",
    "paragraphs": [
      "修月三千户。",
      "拥冰轮、同游碧落，问津牛浦。",
      "上界真仙多才思，乞与瑶阶玉树。",
      "渺万里、人间何处。",
      "云叶依依分清荫，忆当时、掩映霓裳舞。",
      "算万木，宁如许。",
      "年年萧爽幽岩路。",
      "倚西风、吹香金粟，超然云坞。",
      "一洗纷纷凡花尽，堪写清商对抚。",
      "为豁散、蛮烟瘴雨。",
      "脱俗高标谁能领，向骚人、正欠题新句。",
      "须大手，与君赋。"
    ],
    "rhythmic": "贺新郎"
  },
  {
    "author": "廖行之",
    "paragraphs": [
      "林梢挂弦月，江路粲寒梅。",
      "一年清绝，好是造物巧安排。",
      "今日不知何日，佳气更随喜气，满室已春回。",
      "欢事一时足，黄色两眉开。",
      "紫髯公，平日事，亦高哉。",
      "都将功业，分付兰玉满庭阶。",
      "慈爱浑嗤张傅，信义更高吴李，别是一襟怀。",
      "岁岁长生酒，剩□紫霞杯。"
    ],
    "rhythmic": "水调歌头"
  },
  {
    "author": "廖行之",
    "paragraphs": [
      "天下伟人物，荆楚号名流。",
      "幅员千里，英气磅礴岳南州。",
      "雁峤高参翼轸，石鼓下盘朱府，衮衮应公侯。",
      "常记生申旦，明日是中秋。",
      "挈明月，翳翔凤，驷飞虬。",
      "东南一尉，何事三载漫淹留。",
      "谈笑洞庭青草，从此阆风阊阖，高处看鳌头。",
      "更种阶庭玉，慈母念方稠。"
    ],
    "rhythmic": "水调歌头",
    "tags": ["洞庭湖"]
  },
  {
    "author": "廖行之",
    "paragraphs": [
      "祥起玉龙甲，庆衍紫枢垣。",
      "奎文得岁，佳气磅礴斗牛间。",
      "天意方扶兴运，贤业更看奕世，衮衮照英躔。",
      "四海具瞻久，膏泽满湘川。",
      "岁六月，苏大旱，作丰年。",
      "喁喁百万生齿，何处不沾恩。",
      "此是鸿钧事业，那更青毡步武，早晚即调元。",
      "混一车书了，还领赤松仙。"
    ],
    "rhythmic": "水调歌头"
  },
  {
    "author": "廖行之",
    "paragraphs": [
      "黄色起犀表，紫绶照金章。",
      "两朝耆德，应是南国旧龚黄。",
      "曾上方壶蓬岛，万里鲸波不作，炎海赖清凉。",
      "缓造鹓鸿地，高卧水云乡。",
      "近新来，春色好，遍潇湘。",
      "不知今日何日，佳气拥高堂。",
      "竞把芳尊为寿，细祝遐龄难老，福禄未渠央。",
      "国栋欠元老，仙桂看诸郎。"
    ],
    "rhythmic": "水调歌头"
  },
  {
    "author": "廖行之",
    "paragraphs": [
      "凉吹起空阔，疏雨敛轻阴。",
      "潇湘江上秋色，佳处不胜清。",
      "拄笏西山一望，气与千崖高爽，天意属奇英。",
      "威凤下瑶阙，丹桂矗云根。",
      "汉元侯，流德厚，在云孙。",
      "金昆玉季，曾共接武上青云。",
      "堂上瑶池仙姥，庭下芝兰玉树，好事萃于门。",
      "剩讲经纶事，早晚自公卿。"
    ],
    "rhythmic": "水调歌头"
  },
  {
    "author": "廖行之",
    "paragraphs": [
      "苍立箨龙秀，青压雨梅肥。",
      "清和天气，无限佳景属斯时。",
      "试听虞弦初理，便有熏兮入奏，风物正熙熙。",
      "此日定何日，香篆袅金猊。",
      "记当年，蓂两荚，应熊罴。",
      "男儿壮志，端在伊傅与皋夔。",
      "况是从容书史，养就经纶功业，早晚帝王师。",
      "但了公家事，方与赤松期。"
    ],
    "rhythmic": "水调歌头"
  },
  {
    "author": "廖行之",
    "paragraphs": [
      "韩国武中令，公望乃云孙。",
      "平生壮志，凛凛长剑倚天门。",
      "郁积胸中谋虑，慷慨尊前谈笑，袖手看风云。",
      "唾手功名事，诗句自朝昏。",
      "况高怀，吾所敬，果难能。",
      "千金生产，一笑推尽与诸昆。",
      "所至才成辄去，不为区区芥蒂，此意有谁论。",
      "且举杯中酒，今日是生辰。"
    ],
    "rhythmic": "水调歌头"
  },
  {
    "author": "廖行之",
    "paragraphs": [
      "直下承当，本来能解，莫遣乾休。",
      "算如今蹉过，峥嵘岁月，分阴可惜，一日三秋。",
      "闹里偷声，日中逃影，用尽机关无少留。",
      "争知道，是沤生即水，水外无沤。",
      "世人等是悠悠。",
      "谁著个工夫向里求。",
      "但掩耳窃钟，将泥洗块，觅花空里，舐蜜刀头。",
      "何以忙中，尻舆浸假，邀取三彭同载游。",
      "真如界，向毗庐顶上，荐取无忧。"
    ],
    "rhythmic": "沁园春"
  },
  {
    "author": "廖行之",
    "paragraphs": [
      "腊馀时候，天意收寒早。",
      "梅信动，春先到。",
      "晓来湘水上，有底风光好。",
      "春有意，惯随仙仗来蓬岛。",
      "一念到人间，依约瑶池道。",
      "心好在，慈为宝。",
      "蟠桃多岁月，不数如瓜枣。",
      "千岁也，朱颜绿鬓人难老。"
    ],
    "rhythmic": "千秋岁"
  },
  {
    "author": "廖行之",
    "paragraphs": [
      "片帆稳送扁舟去。",
      "又还踏、江湖路。",
      "回首京城旧游处。",
      "断魂南浦，满怀装恨，别后凭谁诉。",
      "长歌击剑论心素。",
      "有志功名未应暮。",
      "自诵百僚端复许。",
      "归来犹记，东坡诗语，但草凌云赋。"
    ],
    "rhythmic": "青玉案"
  },
  {
    "author": "廖行之",
    "paragraphs": [
      "家山此去无多路。",
      "久没个、音书去。",
      "一别而今佳节度。",
      "黄花开未，白衣到否，篱落荒凉处。",
      "峥嵘岁月远秋暮。",
      "空腹便便无好句。",
      "菊意愆期浑未许。",
      "那堪惹恨，年来此日，长是潇潇雨。"
    ],
    "rhythmic": "青玉案"
  },
  {
    "author": "廖行之",
    "paragraphs": [
      "五甲科名，半生蹭蹬，胸中可谓忘奇。",
      "荣华外物，算岂是人为。",
      "自有吾身事业，最难得、□养亲时。",
      "萱堂好，紫鸾重诰，寿与岳山齐。",
      "世间，欢乐事，争名蜗角，伐性蛾眉。",
      "谩须臾变化，苍狗云衣。",
      "那似千秋寿母，功名事、分付吾儿。",
      "从今去，捧觞戏彩，双绶更相宜。"
    ],
    "rhythmic": "满庭芳"
  },
  {
    "author": "廖行之",
    "paragraphs": [
      "吾母慈祥膺上寿。",
      "福庇吾家，近世真希有。",
      "丘嫂今年逾六九。",
      "康宁可嗣吾慈母。",
      "我愿慈闱多福厚。",
      "更祝遐龄，与母齐长久。",
      "鸾诰联翩双命妇。",
      "华堂千岁长生酒。"
    ],
    "rhythmic": "凤栖梧・蝶恋花"
  },
  {
    "author": "廖行之",
    "paragraphs": [
      "破腊先春梅有意。",
      "管领年华，总在清香蕊。",
      "不逐浮花红与紫。",
      "岁寒来寿仙翁醉。",
      "衮衮诸公名又利。",
      "谁似高标，摆却人间事。",
      "长对南枝添兴致。",
      "尊前好在三千岁。"
    ],
    "rhythmic": "凤栖梧・蝶恋花"
  },
  {
    "author": "廖行之",
    "paragraphs": [
      "春意茫茫春色里，又还几度花期。",
      "淡晴时候尽融怡。",
      "梅腮翻白后，柳眼弄青时。",
      "正是江城天气好，楼台灯火星移。",
      "相逢无处不相宜。",
      "轻狂行乐处，明月夜深归。"
    ],
    "rhythmic": "临江仙"
  },
  {
    "author": "廖行之",
    "paragraphs": [
      "绀滑一篙春水，云横几里江山。",
      "一番烟雨洗晴岚。",
      "向晓碧天如鉴。",
      "客枕谩劳魂梦，心旌长系乡关。",
      "封姨悭与送归帆。",
      "愁对绿波肠断。"
    ],
    "rhythmic": "西江月"
  },
  {
    "author": "廖行之",
    "paragraphs": [
      "试数阶蓂有几，昨朝看到今朝。",
      "南薰早动舜琴谣。",
      "端为熊罴梦兆。",
      "学粹昔人经制，文高古乐箫韶。",
      "天风从此上扶摇。",
      "回首不劳耕钓。"
    ],
    "rhythmic": "西江月"
  },
  {
    "author": "廖行之",
    "paragraphs": [
      "飞尽林花绿叶丝。",
      "十分春色在荼䕷。",
      "多情几日风朝雨，留恋东风未许归。",
      "天意好，与君期。",
      "如今且醉□蛾眉。",
      "明年上国春风里，赏遍名花得意时。"
    ],
    "rhythmic": "鹧鸪天"
  },
  {
    "author": "廖行之",
    "paragraphs": [
      "腊月今朝恰一旬。",
      "梅花开遍陇头春。",
      "篆烟起处人称寿，从昔家和福自生。",
      "新喜事，得佳姻。",
      "贤郎顺妇正充庭。",
      "从今更祝千千岁，要与邦人作典型。"
    ],
    "rhythmic": "鹧鸪天"
  },
  {
    "author": "廖行之",
    "paragraphs": [
      "细数元正隔两朝。",
      "眼看杨柳又新条。",
      "岁寒独有江梅耐，曾伴瑶池下绛霄。",
      "香篆袅，烛花烧。",
      "团栾喜气沸欢谣。",
      "慈祥自是长生乐，不用春醪飶与椒。"
    ],
    "rhythmic": "鹧鸪天"
  },
  {
    "author": "廖行之",
    "paragraphs": [
      "送了春归雨未收。",
      "雨肥梅子满枝头。",
      "心知办此和羹品，正为和羹国手谋。",
      "蓂两荚，岁千秋。",
      "崧高神气禀公侯。",
      "好将一卷周公礼，起佐皇家定九州。"
    ],
    "rhythmic": "鹧鸪天"
  },
  {
    "author": "廖行之",
    "paragraphs": [
      "曾宴瑶池万玉宫。",
      "鸾骖此日自从容。",
      "杓携鹑首坤维外，岁在降娄虎坎中。",
      "生指李，寿方瞳。",
      "云仍今有鹊巢风。",
      "传家自得长年诀，安用人祈鹤与松。"
    ],
    "rhythmic": "鹧鸪天"
  },
  {
    "author": "廖行之",
    "paragraphs": [
      "兰谷清香入岭梅。",
      "多根应尔暖先回。",
      "腊前似得真消息，争逐尧蓂十叶开。",
      "春满室，酒盈杯。",
      "百花宁许到尊罍。",
      "仙姿要是仙家伴，长为遐龄岁一来。"
    ],
    "rhythmic": "鹧鸪天"
  },
  {
    "author": "廖行之",
    "paragraphs": [
      "畴昔君王庆诞辰。",
      "欢传金母下瑶城。",
      "祗应仙子陪仙仗，却向人间作寿星。",
      "萧史伴，更和鸣。",
      "殷勤好嗣太夫人。",
      "直须同饮长生酒，剩看芝兰照谢庭。"
    ],
    "rhythmic": "鹧鸪天"
  },
  {
    "author": "廖行之",
    "paragraphs": [
      "云破露新晴，月上输清气。",
      "最是江城有底佳，灯火人烟沸。",
      "行乐尽欢娱，眼界尤妍媚。",
      "多少江滨解佩人，邂逅无穷意。"
    ],
    "rhythmic": "卜算子"
  },
  {
    "author": "廖行之",
    "paragraphs": [
      "屈指家山，匆匆又数今朝过。",
      "客情那可。",
      "愁似天来大。",
      "烟雨濛濛，细浥轻尘堕。",
      "君知麽。",
      "却成甚个。",
      "春暮犹江左。"
    ],
    "rhythmic": "点绛唇"
  },
  {
    "author": "廖行之",
    "paragraphs": [
      "秋兴连天，又还不分秋光老。",
      "莼鲈犹好。",
      "莫落秋归后。",
      "有底从人，上马皆东首。",
      "君知否。",
      "阳关三奏。",
      "消黯情多少。"
    ],
    "rhythmic": "点绛唇"
  },
  {
    "author": "廖行之",
    "paragraphs": [
      "音信西来，匆匆思作东归计。",
      "别怀萦系。",
      "为个人留滞。",
      "尊酒团栾，莫惜通宵醉。",
      "还来未。",
      "满期君至。",
      "只在初三四。"
    ],
    "rhythmic": "点绛唇"
  },
  {
    "author": "廖行之",
    "paragraphs": [
      "年少清新，襟裾那受红尘污。",
      "还他礼数。",
      "莫遣衣冠粗。",
      "拟倩东风，西逐轮蹄去。",
      "泠然御。",
      "飘飘仙趣。",
      "直到骖鸾处。"
    ],
    "rhythmic": "点绛唇"
  },
  {
    "author": "廖行之",
    "paragraphs": [
      "此去何之，骈阗车马朝来起。",
      "扬鞭西指。",
      "意气眉间是。",
      "闾里儿童，竞瞩秦萧史。",
      "归时几。",
      "快瞻行李。",
      "还看如云喜。"
    ],
    "rhythmic": "点绛唇"
  },
  {
    "author": "廖行之",
    "paragraphs": [
      "玳席华筵，嘉宾环集三千履。",
      "兰膏芬芷。",
      "一簇红莲里。",
      "花覆玉郎，苒苒青衫媺。",
      "咸倾企。",
      "小登科第。",
      "有底新桃李。"
    ],
    "rhythmic": "点绛唇"
  },
  {
    "author": "廖行之",
    "paragraphs": [
      "玉树芝兰，冰清况有闺房秀。",
      "画堂如昼。",
      "相对倾醇酎。",
      "合卺同牢，二姓欢佳耦。",
      "凭谁手。",
      "鬓丝同纽。",
      "共祝齐眉寿。"
    ],
    "rhythmic": "点绛唇"
  },
  {
    "author": "廖行之",
    "paragraphs": [
      "一春底事多佳气，非雾非云。",
      "郁郁氲氲。",
      "端为君家诞阿兴。",
      "庆源衮衮由高密，福有多根。",
      "百子千孙。",
      "此是元侯嫡耳孙。"
    ],
    "rhythmic": "丑奴儿・采桑子"
  },
  {
    "author": "廖行之",
    "paragraphs": [
      "雨歇凉生枕簟。",
      "不梦大槐宫殿。",
      "惟对谪仙人，一笑高情眷眷。",
      "离恨。",
      "离恨。",
      "无奈晓窗鸡啭。"
    ],
    "rhythmic": "如梦令"
  },
  {
    "author": "廖行之",
    "paragraphs": [
      "应是南枝向暖。",
      "那更青春未晚。",
      "竹外见红腮，芳意与香撩乱。",
      "肠断。",
      "肠断。",
      "无奈东风独占。"
    ],
    "rhythmic": "如梦令"
  },
  {
    "author": "廖行之",
    "paragraphs": [
      "九日东篱已泛觞。",
      "陇头犹待返魂香。",
      "那知此日花神约，得得同登君子堂。",
      "迎腊雪，傲晴霜。",
      "西湖风韵接柴桑。",
      "寿潭更酌长生水，岁岁和羹入帝乡。"
    ],
    "rhythmic": "鹧鸪天",
    "tags": ["西湖"]
  },
  {
    "author": "廖行之",
    "paragraphs": [
      "相从归去。",
      "行尽江吴到湘楚。",
      "欲话离怀。",
      "万事须凭酒一杯。",
      "临歧握手。",
      "赠子一言君听否。",
      "舌在何忧。",
      "莫作人间儿女愁。"
    ],
    "rhythmic": "减字木兰花"
  },
  {
    "author": "京镗",
    "paragraphs": [
      "芳尘休扑。",
      "名花唤我相追逐。",
      "浅妆不比梅敧竹。",
      "深注朱颜，娇面称红烛。",
      "阿娇合贮黄金屋。",
      "是谁却遣来空谷。",
      "酡颜遍倚阑干曲。",
      "一段风流，不枉到西蜀。"
    ],
    "rhythmic": "醉落魄・一斛珠"
  },
  {
    "author": "京镗",
    "paragraphs": [
      "急雨逐骄阳，洗出长空新月。",
      "更对银河风露，觉今宵都别。",
      "不须乞巧拜中庭，枉共天孙说。",
      "且信平生拙极，耐岁寒霜雪。"
    ],
    "rhythmic": "好事近"
  },
  {
    "author": "京镗",
    "paragraphs": [
      "杰阁耸层霄，几度晓风残月。",
      "同是鹓行旧侣，慰十年离别。",
      "一杯相属莫留残，试倚阑干说。",
      "趁取簪花绿鬓，未骎骎如雪。"
    ],
    "rhythmic": "好事近"
  },
  {
    "author": "京镗",
    "paragraphs": [
      "何必穿针上彩楼。",
      "剖瓜插竹诉穷愁。",
      "闻道天孙相会处，银汉无津，不待泛兰舟。",
      "动是隔年寻素约，何似，每逢清梦且嬉游。",
      "但得举杯开笑口，对月临风，总胜鹊桥秋。"
    ],
    "rhythmic": "定风波"
  },
  {
    "author": "京镗",
    "paragraphs": [
      "休卧元龙百尺楼。",
      "眼高照破古今愁。",
      "若不擎天为八柱，且学鸱夷，归泛五湖舟。",
      "万里西南天一角，骑气乘风，也作等闲游。",
      "莫道玉关人老矣，壮志凌云，依旧不惊秋。"
    ],
    "rhythmic": "定风波"
  },
  {
    "author": "京镗",
    "paragraphs": [
      "杨卢万人杰，见我眼俱青。",
      "锦官城里胜概，在在款经行。",
      "笔底烟云飞走，胸次乾坤吐纳，议论总纵横。",
      "觉我形秽处，相并玉壶清。",
      "二使者，弦样直，水般平。",
      "岷峨洗净凄怆，威与惠相并。",
      "闻道东来有诏，却恐西留无计，顿使雪山轻。",
      "滚滚蜀江水，不尽是声名。"
    ],
    "rhythmic": "水调歌头"
  },
  {
    "author": "京镗",
    "paragraphs": [
      "乘兴西来，问谁是、平生相识。",
      "算惟有、瑶台明月，照人如昔。",
      "万里清凉银世界，放教千丈冰轮出。",
      "便招邀、我辈上层楼，横孤笛。",
      "阴晴事，人难必。",
      "欢乐处，天常惜。",
      "幸星稀河澹，云收风息。",
      "更著两贤陪胜赏，此身如与尘寰隔。",
      "笑谪仙、对影足成三，空孤寂。"
    ],
    "rhythmic": "满江红"
  },
  {
    "author": "京镗",
    "paragraphs": [
      "喜见中秋，急载酒、登楼邀月。",
      "谁料得、狂风作祟，浮云为孽。",
      "孤负阑干凝望眼，不教宝鉴悬银阙。",
      "但筵前、依旧舞腰斜，歌喉咽。",
      "阴与霁，圆并缺，难指准，休分别。",
      "况赏心乐事，从来磨折。",
      "常把一尊陪笑语，也胜虚度佳时节。",
      "怪坡仙、底事太愁生，惊华发。"
    ],
    "rhythmic": "满江红"
  },
  {
    "author": "京镗",
    "paragraphs": [
      "才近重阳，喜风露、酝成爽气。",
      "应料有、悲秋情绪，澹妆慵试。",
      "黄菊篱边开遍否，紫鸿塞外归来未。",
      "但倚阑、高处望长空，无穷意。",
      "名利鼎，从渠沸。",
      "穷达路，非人致。",
      "又何须咄咄，向空书字。",
      "西风正好狂吹帽，庾尘那解关吾事。",
      "纵嬉游、也不学山翁，如泥醉。"
    ],
    "rhythmic": "满江红"
  },
  {
    "author": "京镗",
    "paragraphs": [
      "算秋来景物，皆胜赏、况重阳。",
      "正露冷欲霜，烟轻不雨，玉宇开张。",
      "蜀人从来好事，遇良辰、不肯负时光。",
      "药市家家帘幕，酒楼处处丝簧。",
      "婆娑老子兴难忘。",
      "聊复与平章。",
      "也随分登高，茱萸缀席，菊蕊浮觞。",
      "明年未知谁健，笑杜陵、底事独凄凉。",
      "不道频开笑口，年年落帽何妨。"
    ],
    "rhythmic": "木兰花慢"
  },
  {
    "author": "京镗",
    "paragraphs": [
      "升平似旧。",
      "正锦里元夕，轻寒时候。",
      "十里轮蹄，万户帘帷香风透。",
      "火城灯市争辉照。",
      "谁撒□、满空星斗。",
      "玉箫声里，金莲影下，月明如画。",
      "知否。",
      "良辰美景，□丰岁乐国，从来希有。",
      "坐上两贤，白玉为山联翩秀。",
      "笙歌一片围红袖。",
      "切莫遣、铜壶催漏。",
      "杯行且与邦人，共开笑口。"
    ],
    "rhythmic": "绛都春"
  },
  {
    "author": "京镗",
    "paragraphs": [
      "锦里先生，草堂筑、浣花溪上。",
      "料饱看、阶前雀食，篱边渔网。",
      "跨鹄骑鲸归去后，桥西潭北留佳赏。",
      "况依然、一曲抱村流，江痕涨。",
      "鱼龙戏，相浩荡。",
      "禽鸟乐，增舒畅。",
      "更绮罗十里，棹歌来往。",
      "上坐英贤今李郭，邦人应作仙舟想。",
      "但□呼、落日未西时，船休放。"
    ],
    "rhythmic": "满江红"
  },
  {
    "author": "京镗",
    "paragraphs": [
      "扪参历井，恰匆匆三见，西州七夕。",
      "怪得骄阳回避晚，犹去新秋两日。",
      "天上良宵，人间佳节，初不分今昔。",
      "夜来急雨，洗成风露清绝。",
      "因念万里飘零，君平何在，谁识乘槎客。",
      "插竹剖瓜休妄想，巧处那容人乞。",
      "院宇初凉，楼台不夜，漫说经年隔。",
      "引杯长啸，醉看天地空阔。"
    ],
    "rhythmic": "念奴娇"
  },
  {
    "author": "京镗",
    "paragraphs": [
      "明月四时好，何事喜中秋。",
      "瑶台宝鉴，宜挂玉宇最高头。",
      "放出白毫千丈，散作太虚一色，万象入吾眸。",
      "星斗避光彩，风露助清幽。",
      "等闲来，天一角，岁三周。",
      "东奔西走，在处依旧若从游。",
      "照我尊前只影，催我镜中华发，蟾兔漫悠悠。",
      "连璧有佳客，乘兴且登楼。"
    ],
    "rhythmic": "水调歌头"
  },
  {
    "author": "京镗",
    "paragraphs": [
      "三年锦里，见重阳药市。",
      "车马喧阗管弦沸。",
      "笑篱边孤寂，台上疏狂，争得似，此日西南都会。",
      "痴儿官事了，乐与民同，况值高秋好天气。",
      "□不羞华发，不照衰颜，聊满插、黄花一醉。",
      "道物外、高人有时来，问混杂龙蛇，个中谁是。"
    ],
    "rhythmic": "洞仙歌"
  },
  {
    "author": "京镗",
    "paragraphs": [
      "夜来井络参躔，使星一点明如昼。",
      "谁将天上麒麟，锺作人间英秀。",
      "从橐仪刑，御屏名姓，暂烦衣绣。",
      "问西川父老，新来喜跃，缘何事、曾知否。",
      "今代澄清妙手。",
      "为公家、忧心如疚。",
      "几年繁赋，一朝输代，恩民特厚。",
      "初度佳辰，恰逢长至，从来希有。",
      "但只将一部，欢声百万，与公为寿。"
    ],
    "rhythmic": "水龙吟"
  },
  {
    "author": "京镗",
    "paragraphs": [
      "看透尘寰。",
      "更禅心似水，道力如山。",
      "前身青冥跨鹄，紫府乘鸾。",
      "世缘一念，便等闲、游戏人间。",
      "须信道，云霄步武，不应权牧西南。",
      "此日重临初度，正绣衣辉映，彩服斓斑。",
      "人生显途易到，容养难攀。",
      "一时庆事，问谁家、得似门阑。",
      "知未艾，百千寿算，慈闱长奉亲欢。"
    ],
    "rhythmic": "汉宫春"
  },
  {
    "author": "京镗",
    "paragraphs": [
      "暖律初回。",
      "又烧灯市井，卖酒楼台。",
      "谁将星移万点，月满千街。",
      "轻车细马，隘通衢、蹴起香埃。",
      "今岁好，土牛作伴，挽留春色同来。",
      "不是天公省事，要一时壮观，特地安排。",
      "何妨彩楼鼓吹，绮席尊罍。",
      "良宵胜景，语邦人、莫惜徘徊。",
      "休笑我，痴顽不去，年年烂醉金钗。"
    ],
    "rhythmic": "汉宫春"
  },
  {
    "author": "京镗",
    "paragraphs": [
      "东皇著意，妙出妆春手。",
      "点缀名花胜於绣。",
      "向鱼凫国里，琴鹤堂前，仍共赏，蜀锦堆红炫昼。",
      "娇娆真绝艳，尽是天然，莫恨无香欠檀口。",
      "幸今年风雨，不苦摧残，还肯为、游人再三留否。",
      "算魏紫姚黄号花王，若定价收名，未应居右。"
    ],
    "rhythmic": "洞仙歌"
  },
  {
    "author": "京镗",
    "paragraphs": [
      "锦城城北，有平湖、仿佛西湖西畔。",
      "载酒郊坰修禊事，雅称兰舟同泛。",
      "麦垅黄轻，桤林绿重，莫厌春光晚。",
      "棹歌声发，飞来鸥鹭惊散。",
      "好是水涨弥漫，山围周币，不尽青青岸。",
      "除却钱塘门外见，只说此间奇观。",
      "句引游人，追陪佳客，三载成留恋。",
      "古今陈迹，从教分付弦管。"
    ],
    "rhythmic": "念奴娇",
    "tags": ["西湖"]
  },
  {
    "author": "京镗",
    "paragraphs": [
      "雨后晴初，觉春在、桤村柳陌。",
      "修禊事、郊坰寻胜，特邀君出。",
      "缭绕群山疑虎踞，弥漫一水容鲸吸。",
      "怪西湖、底事却移来，龟城北。",
      "酬令节，逢佳日。",
      "风递暖，烟凝碧。",
      "趁兰舟游玩，尽杯中物。",
      "十里轮蹄尘不断，几多粉黛花无色。",
      "笑杜陵、昔赋丽人行，空遗迹。"
    ],
    "rhythmic": "满江红",
    "tags": ["西湖"]
  },
  {
    "author": "京镗",
    "paragraphs": [
      "郎闱夙望，问何因袖手，双流溪畔。",
      "忆昔班行曾接武，今喜一尊同泛。",
      "骥枥难淹，鹏程方远，大器成须晚。",
      "等闲访我，又惊云雨分散。",
      "最是游子悲乡，小人怀土，梦绕江南岸。",
      "楚尾吴头家住处，满自山川遐观。",
      "归兴虽浓，俞音尚閟，此地非贪恋。",
      "东西惟命，去留迟速休管。"
    ],
    "rhythmic": "念奴娇"
  },
  {
    "author": "京镗",
    "paragraphs": [
      "百堞龟城北，江势远连空。",
      "杠梁济涉，浑似溪涧饮长虹。",
      "覆以翬飞华宇，载以鱼浮叠石，守护有神龙。",
      "好看发源水，滚滚尽流东。",
      "司马氏，凌云气，盖群公。",
      "当年题柱，从此奏赋动天容。",
      "果驾轺车使蜀，能致诸蛮臣汉，邛筰道仍通。",
      "寄语登桥者，努力继前功。"
    ],
    "rhythmic": "水调歌头"
  },
  {
    "author": "京镗",
    "paragraphs": [
      "绣天锦地，浣花溪风物，尤为奇绝。",
      "无限兰舟相荡漾，缯彩重重装结。",
      "冀国遗踪，杜陵陈迹，疑信俱休说。",
      "笙歌丛里，旌旗光映林樾。",
      "自笑与蜀缘多，沧浪亭下，饱看烟波阔。",
      "屡疏求归才请得，知我家山心切。",
      "已是行人，犹陪佳客，莫放回船发。",
      "来年今日，相思惟共明月。"
    ],
    "rhythmic": "念奴娇"
  },
  {
    "author": "京镗",
    "paragraphs": [
      "命驾访嵇，泛舟思戴，此兴甚浓。",
      "料情侔杨恽，乌乌拊缶，意轻殷浩，咄咄书空。",
      "莫讶群芳淹速异，到时序推排元自同。",
      "休怅望，任春来桃李，秋后芙蓉。",
      "因嗟锦城四载，漫赢得、齿豁头童。",
      "叹里门密迩，易成间阔，诗筒频寄，难续新工。",
      "我已怀归今得请，念此地迟回谁似公。",
      "经济手，看鸾台凤阁，晚节收功。"
    ],
    "rhythmic": "洞庭春色・沁园春"
  },
  {
    "author": "京镗",
    "paragraphs": [
      "雨洗新秋，遣凉意、驱除残暑。",
      "还又是、天孙河鼓，一番相遇。",
      "银汉桥成乌鹊喜，金奁丝巧蜘蛛吐。",
      "见几多、结彩拜楼前，穿针女。",
      "舟楫具，将归去。",
      "尊俎胜，休匆遽。",
      "被西川七夕，四回留住。",
      "此地关心能几辈，他年会面知何处。",
      "更倚阑、豪饮莫辞频，歌金缕。"
    ],
    "rhythmic": "满江红"
  },
  {
    "author": "京镗",
    "paragraphs": [
      "试与姮娥语。",
      "问因何、年年此夜，月明如许。",
      "万顷熔成银世界，是处玉壶风露。",
      "又岂比、寻常三五。",
      "变化乾坤同一色，觉星躔、斗柄皆回互。",
      "须要我，共分付。",
      "平生脚踏红尘处。",
      "漫纷纷、鸡虫厚薄，燕鸿来去。",
      "只有婵娟多情在，依旧当时雅素。",
      "空自叹、归心难住。",
      "留取清光岷江畔，照扁舟、送我章江路。",
      "频引满，莫匆遽。"
    ],
    "rhythmic": "贺新郎"
  },
  {
    "author": "京镗",
    "paragraphs": [
      "玉局祠前，铜壶阁畔，锦城药市争奇。",
      "正紫萸缀席，黄菊浮卮。",
      "巷陌联镳并辔，楼台吹竹弹丝。",
      "登高望远，一年好景，九日佳期。",
      "自怜行客，犹对佳宾，留连岂是贪痴。",
      "谁会得、心驰北阙，兴寄东篱。",
      "惜别未催鹢首，追欢且醉蛾眉。",
      "明年此会，他乡今日，总是相思。"
    ],
    "rhythmic": "雨中花・夜行船"
  },
  {
    "author": "京镗",
    "paragraphs": [
      "跨鹤仙姿，掣鲸老手，从来眼赤腰黄。",
      "更词源峡水，才刃干将。",
      "处处欢谣载路，时时秀句盈囊。",
      "牛头山畔，烦公敛惠，许我分光。",
      "逢迎锦里，话旧从容，谁知各整行装。",
      "况正好、登高怀古，择胜寻芳。",
      "少缓红莲开幕，何妨黄菊浮觞。",
      "等闲分首，征尘去后，目断斜阳。"
    ],
    "rhythmic": "雨中花・夜行船"
  },
  {
    "author": "京镗",
    "paragraphs": [
      "鸳行旧俦侣。",
      "问底事、迟回西州西处。",
      "闲居久如许。",
      "相邻翁对饮，诗人联句。",
      "夤缘会遇。",
      "过高轩、相逢喜舞。",
      "正菊天、景物澄鲜，切莫趣归言去。",
      "看取。",
      "星扉月户。",
      "雾阁云窗，非公孰住。",
      "从容笑语。",
      "人生易别难聚。",
      "恨分违有日，留连无计，满目离愁忍觑。",
      "若他时、鱼雁南来，把书寄与。"
    ],
    "rhythmic": "瑞鹤仙"
  },
  {
    "author": "京镗",
    "paragraphs": [
      "身去日华远，举首望长安。",
      "四年留蜀，那复有梦到金銮。",
      "遥想将芜三径，自笑己穷五技，无语倚阑干。",
      "欲作天涯别，犹对俎尊闲。",
      "秋意晚，风色厉，叶声乾。",
      "阳关三叠缓唱，一醉且酡颜。",
      "聚散燕鸿南北，得失触蛮左右，莫较去仍还。",
      "后日相思处，烟水与云山。"
    ],
    "rhythmic": "水调歌头"
  },
  {
    "author": "京镗",
    "paragraphs": [
      "四年留蜀惭无补，好是求归得去。",
      "风帆百尺，烟波万里，宁辞掀舞。",
      "楚尾吴头，我家何在，西山南浦。",
      "想珠帘画栋，倚阑凝望，依然卷云飞雨。",
      "最好九霞光处。",
      "见当时、结知明主。",
      "冰霜节操，斗星词采，羽仪朝路。",
      "邂逅开怀，等闲分手，满斟绿醑。",
      "道日边好语，相将飞下，有人知否。"
    ],
    "rhythmic": "水龙吟"
  },
  {
    "author": "京镗",
    "paragraphs": [
      "外省抡才，诏书下、芝泥犹湿。",
      "应料得、出奇锦绣，争辉金碧。",
      "三级浪高鱼已化，九霄路远鹏方息。",
      "有宗工、此地独持衡，将专席。",
      "岁月晚，霜风急。",
      "嗟老子，为行客。",
      "念昔陪班缀，今亲辞色。",
      "握手方成同社款，消魂又作歧亭别。",
      "也不须、因赋大刀头，归心折。"
    ],
    "rhythmic": "满江红"
  },
  {
    "author": "京镗",
    "paragraphs": [
      "文章太守，问何事、犹带天庭黄色。",
      "上界一时官府足，聊下神仙宫阙。",
      "剖竹新游，握兰旧梦，此意谁人识。",
      "千军笔阵，争先曾夺矛槊。",
      "好是万里相逢，一尊同醉，倾吐平边策。",
      "聚散人生浑惯见，莫为分襟呜咽。",
      "借箸机筹，著鞭功业，只合从君说。",
      "明朝回首，天涯何处风月。"
    ],
    "rhythmic": "念奴娇"
  },
  {
    "author": "京镗",
    "paragraphs": [
      "衮衮长江水，策策晓霜风。",
      "求归得请，特地送我布帆东。",
      "出处何关轻重，去住不拘淹速，社燕与秋鸿。",
      "父老休相恋，四载愧无功。",
      "谁知有，楼百尺，卧元龙。",
      "来从天上，一麾游戏斗牛中。",
      "闻道君王前席，见说从臣虚位，变化待鲲鸿。",
      "一笑同锦里，万事付金锺。"
    ],
    "rhythmic": "水调歌头",
    "tags": ["长江"]
  },
  {
    "author": "京镗",
    "paragraphs": [
      "推移随牒红尘里，试问几时肩息。",
      "家乡何在，烟迷波渺，云横山屹。",
      "分阃无功，临民有愧，裤今襦昔。",
      "想征帆万里，阳关三叠，肠空断、人谁忆。",
      "多谢殷勤绮席。",
      "苦留连、不容浮鹢。",
      "九霞光外，五云深畔，君宜鹄立。",
      "自笑衰迟，未能轩轾，漫劳嘘吸。",
      "愿锋车趣召，吴天楚地，相逢他日。"
    ],
    "rhythmic": "水龙吟"
  },
  {
    "author": "京镗",
    "paragraphs": [
      "蟆颐江畔，问收拾多少，山光水色。",
      "此是朝宗东去路，准拟鸣鼍浮鹢。",
      "儒馆英游，侯藩贤望，便合还丹极。",
      "九重渴想，甘泉闻道虚席。",
      "因念北阙同朝，西州联事，久矣心相得。",
      "邂逅天涯拼一笑，洗我尘胸俗臆。",
      "报国无功，归田有兴，寤寐松坡侧。",
      "他时音问，且凭来信鳞翼。"
    ],
    "rhythmic": "酹江月・念奴娇"
  },
  {
    "author": "京镗",
    "paragraphs": [
      "与蜀有缘法，见我眼俱青。",
      "征车到处，弦管无限作离声。",
      "自笑四年留滞，漫说三边安静，分阃愧长城。",
      "一念天地阔，万事羽毛轻。",
      "欲归去，诗入社，酒寻盟。",
      "骎骎双鬓，老矣祗觉壮心惊。",
      "虽是东西惟命，已断行藏在己，何必问君平。",
      "举似铜梁守，怀抱好同倾。"
    ],
    "rhythmic": "水调歌头"
  },
  {
    "author": "京镗",
    "paragraphs": [
      "雪岭倚空白，霜柏傲寒青。",
      "千岩万壑奇秀，禽鸟寂无声。",
      "好是群贤四集，同访宝仙九室，中有玉京城。",
      "眼底尘嚣远，胸次利名轻。",
      "云山旁，烟水畔，肯渝盟。",
      "传呼休要喝道，方外恐猜惊。",
      "雅羡林泉胜概，倘遂田园归计，志愿足平生。",
      "此意只自解，聊复为君倾。"
    ],
    "rhythmic": "水调歌头"
  },
  {
    "author": "京镗",
    "paragraphs": [
      "数月已办去，今日始成行。",
      "天公怜我，特地趁晓作霜晴。",
      "万里奔驰为米，四载淹留为豆，自笑太劳生。",
      "父老漫遮道，抚字愧阳城。",
      "君有命，难俟驾，合兼程。",
      "故山心切，猿鹤应是怨仍惊。",
      "多谢使华追路，不忍客亭分袂，已醉酒犹倾。",
      "莫久西南往，汉代急公卿。"
    ],
    "rhythmic": "水调歌头"
  },
  {
    "author": "京镗",
    "paragraphs": [
      "道骨仙风，合笞凤、鞭鸾归去。",
      "底事为、三峨九顶，等闲留住。",
      "揽辔聊施经济手，凝旒屡出褒嘉语。",
      "算只今、人物更谁归，心如许。",
      "嗟我拙，才不武。",
      "惭我陋，文非古。",
      "纵策迟鞭钝，也难追步。",
      "虽喜故人逢异县，却嫌游子贪行路。",
      "但著公、西掖北门中，相期处。"
    ],
    "rhythmic": "满江红"
  },
  {
    "author": "京镗",
    "paragraphs": [
      "四载分蜀阃，万里下吴樯。",
      "老怀易感，厌听催别笛横羌。",
      "自愧谋非经远，更笑才非任剧，安得召公棠。",
      "有志但碌碌，无绩可章章。",
      "汉嘉守，明似月，洁如霜。",
      "邦人鼓舞，爱戴惟恐趣归忙。",
      "况是水曹宗派，仍得苏州句法，燕寝昼凝香。",
      "且趁东风去，步武近明光。"
    ],
    "rhythmic": "水调歌头"
  },
  {
    "author": "京镗",
    "paragraphs": [
      "挺挺祖风烈，再岁滞偏州。",
      "元龙豪气，宜卧百尺最高楼。",
      "万丈文章光焰，一段襟怀洒落，风露玉壶秋。",
      "乱石惊涛处，也作等闲游。",
      "适相逢，君去骑，我归舟。",
      "清都绛阙密迩，切莫小迟留。",
      "趁取亲庭强健，好向圣朝倾吐，事业肯悠悠。",
      "回首藩宣地，恩与大江流。"
    ],
    "rhythmic": "水调歌头"
  },
  {
    "author": "张震",
    "paragraphs": [
      "梅子初青春已暮。",
      "芳草连云，绿遍西池路。",
      "小院绣垂帘半举。",
      "衔泥紫燕双飞去。",
      "人在赤阑桥畔住。",
      "不解伤春，还解相思否。",
      "清梦欲寻犹间阻。",
      "沙窗一夜萧萧雨。"
    ],
    "rhythmic": "蝶恋花"
  },
  {
    "author": "张震",
    "paragraphs": [
      "宽尽香罗金缕衣。",
      "心情不似旧家时。",
      "万丝柳暗才飞絮，一点梅酸已着枝。",
      "金底背，玉东西。",
      "前欢赢得两相思。",
      "伤心不及风前燕，犹解穿帘度幕飞。"
    ],
    "rhythmic": "鹧鸪天"
  },
  {
    "author": "张震",
    "paragraphs": [
      "横素桥边景最佳。",
      "绿波清浅见琼沙。",
      "衔泥燕子迎风絮，得食鱼儿趁浪花。",
      "春已暮，日初斜。",
      "画船箫鼓是谁家。",
      "兰桡欲去空留恋，醉倚阑干看晚霞。"
    ],
    "rhythmic": "鹧鸪天"
  },
  {
    "author": "张震",
    "paragraphs": [
      "青梅如豆，断送春归去。",
      "小绿间长红，看几处、云歌柳舞。",
      "偎花识面，对月共论心，携素手，采香游，踏遍西池路。",
      "水边朱户。",
      "曾记销魂处。",
      "小立背秋千，空怅望、娉婷韵度。",
      "杨花扑面，香糁一帘风，情脉脉，酒厌厌，回首斜阳暮。"
    ],
    "rhythmic": "蓦山溪"
  },
  {
    "author": "张震",
    "paragraphs": [
      "春光如许。",
      "春到江南路。",
      "柳眼弄晴晖，笑梅老、落英无数。",
      "峭寒庭院，罗幕护窗纱，金鸭暖，锦屏深，曾记看承处。",
      "云边尺素。",
      "何计传心缕。",
      "无处说相思，空惆怅、朝云暮雨。",
      "曲阑干外，小立近黄昏，心下事，眼边愁，借问春知否。"
    ],
    "rhythmic": "蓦山溪"
  },
  {
    "author": "张",
    "paragraphs": [
      "雨后烟景绿，春水涨桃花。",
      "系舟溪上，笋舆十里达平沙。",
      "路转峰回胜处，无数青荧玉树，飘缈羽人家。",
      "楼观倚空碧，水竹湛清华。",
      "纵幽寻，携蜡屐，上苍霞。",
      "古仙何在，空馀药灶委岩洼。",
      "他日倘然归老，乞取一庵云卧，随分了生涯。",
      "底用更辛苦，九转炼黄芽。"
    ],
    "rhythmic": "水调歌头"
  },
  {
    "author": "王炎2",
    "paragraphs": [
      "纤手行杯红玉润。",
      "满眼花枝，雨过胭脂嫩。",
      "新月一眉生浅晕。",
      "酒阑无奈添春困。",
      "唤起醉魂君不问。",
      "憔悴颜容，羞与花相近。",
      "人自无情花有韵。",
      "风光易老何须恨。"
    ],
    "rhythmic": "蝶恋花"
  },
  {
    "author": "王炎2",
    "paragraphs": [
      "柳暗西湖春欲暮。",
      "无数青丝，不系行人住。",
      "一点心情千万绪。",
      "落花寂寂风吹雨。",
      "唤起声中人独睡。",
      "千里明驼，不踏山间路。",
      "谩道遣愁除是醉。",
      "醉还易醒愁难去。"
    ],
    "rhythmic": "蝶恋花",
    "tags": ["西湖"]
  },
  {
    "author": "王炎2",
    "paragraphs": [
      "雨湿东风，谁家燕子穿庭户。",
      "孤村薄暮。",
      "花落春归去。",
      "浪走天涯，归思萦心绪。",
      "家何处。",
      "乱山无数。",
      "不记来时路。"
    ],
    "rhythmic": "点绛唇"
  },
  {
    "author": "王炎2",
    "paragraphs": [
      "江月冷如水，江水碧於空。",
      "晚来一霎过雨，为我洗秋容。",
      "悄悄四山人静，凛凛三更露下，天阔叫孤鸿。",
      "唤醒蓬窗梦，身在水晶宫。",
      "揖湘妃，招月娣，御清风。",
      "素琴韵远，不觉醉眼杏花红。",
      "禹穴骑鲸仙去，东海钓鳌人远，此意与谁同。",
      "倚柁一长啸，出壑舞鱼龙。"
    ],
    "rhythmic": "水调歌头"
  },
  {
    "author": "王炎2",
    "paragraphs": [
      "千里倦游客，老眼厌尘烟。",
      "蒸湘平远，他处无此好江山。",
      "把酒一听欸乃，过了黄花时节，水国倍生寒。",
      "输与沧浪叟，长伴白鸥闲。",
      "傍江亭，穷杳霭，踞巉岩。",
      "水深石冷，闻道别有洞中天。",
      "待倩灵妃调曲，唤起冯夷短舞，从此问群仙。",
      "云海渺无际，波涌缓移船。"
    ],
    "rhythmic": "水调歌头"
  },
  {
    "author": "王炎2",
    "paragraphs": [
      "小妆朱槛，护秋英千点，金钿如簇。",
      "黄叶白苹朝露冷，只有孤芳幽馥。",
      "华发苍头，宦情羁思，来伴花幽独。",
      "巡檐无语，清愁何啻千斛。",
      "因念爱酒渊明，东篱雅意，千载无人续。",
      "身在花边须一醉，小覆杯中醽醁。",
      "过了重阳，捻枝嗅蕊，休叹年华速。",
      "明年春到，陈根更有新绿。"
    ],
    "rhythmic": "念奴娇"
  },
  {
    "author": "王炎2",
    "paragraphs": [
      "淡淡疏疏不惹尘。",
      "暗香一点静中闻。",
      "人间怪有晴时雪，天上偷回腊里春。",
      "疑浅笑，又轻颦。",
      "虽然无语意相亲。",
      "老来尚可花边饮，惆怅相携失玉人。"
    ],
    "rhythmic": "鹧鸪天"
  },
  {
    "author": "辛弃疾",
    "paragraphs": [
      "一柱中擎远碧，两峰旁依高寒。",
      "横陈削就短长山。",
      "莫把一分增减。",
      "我望云烟目断，人言风景天悭。",
      "被公诗笔尽追还。",
      "更上层楼一览。"
    ],
    "rhythmic": "西江月"
  },
  {
    "author": "辛弃疾",
    "paragraphs": [
      "堂上谋臣帷幄，边头猛将干戈。",
      "天时地利与人和。",
      "燕可伐与曰可。",
      "此日楼台鼎鼐，他时剑履山河。",
      "都人齐和大风歌。",
      "管领群臣来贺。"
    ],
    "rhythmic": "西江月"
  },
  {
    "author": "辛弃疾",
    "paragraphs": [
      "青山招不来，偃蹇谁怜汝。",
      "岁晚太寒生，唤我溪边住。",
      "山头明月来，本在高高处。",
      "夜夜入清溪，听读《离骚》去。"
    ],
    "rhythmic": "生查子"
  },
  {
    "author": "辛弃疾",
    "paragraphs": [
      "高人千丈崖，千古储冰雪。",
      "六月火云时，一见森毛发。",
      "俗人如盗泉，照眼多昏浊。",
      "高处挂吾瓢，不饮吾宁渴。"
    ],
    "rhythmic": "生查子"
  },
  {
    "author": "辛弃疾",
    "paragraphs": [
      "盗跖傥名丘，孔子还名跖。",
      "跖圣丘愚直至今，美恶无真实。",
      "简册写虚名，蝼蚁侵枯骨。",
      "千古光阴一霎时，且进杯中物。"
    ],
    "rhythmic": "卜算子"
  },
  {
    "author": "辛弃疾",
    "paragraphs": [
      "一个去学仙，一个去学佛。",
      "仙饮千杯醉似泥，皮骨如金石。",
      "不饮便康强，佛寿须千百。",
      "八十馀年入涅槃，且进杯中物。"
    ],
    "rhythmic": "卜算子"
  },
  {
    "author": "辛弃疾",
    "paragraphs": [
      "一饮动连宵，一醉长三日。",
      "废尽寒暄不写书，富贵何由得。",
      "请看冢中人，冢似当时笔。",
      "万札千书只恁休，且进杯中物。"
    ],
    "rhythmic": "卜算子"
  },
  {
    "author": "辛弃疾",
    "paragraphs": [
      "刚者不坚牢，柔者难摧挫。",
      "不信张开口了看，舌在牙先堕。",
      "已阙两边厢，又豁中间个。",
      "说与儿曹莫笑翁，狗窦从君过。"
    ],
    "rhythmic": "卜算子"
  },
  {
    "author": "辛弃疾",
    "paragraphs": [
      "一以我为牛，一以吾为马。",
      "人与之名受不辞，善学庄周者。",
      "江海任虚舟，风雨从飘瓦。",
      "醉者乘车坠不伤，全得於天也。"
    ],
    "rhythmic": "卜算子"
  },
  {
    "author": "辛弃疾",
    "paragraphs": [
      "夜雨醉瓜庐，春水行秧马。",
      "点检田间快活人，未有如翁者。",
      "秃尽兔豪锥，磨透铜台瓦。",
      "谁伴扬雄作解嘲，乌有先生也。"
    ],
    "rhythmic": "卜算子"
  },
  {
    "author": "辛弃疾",
    "paragraphs": [
      "珠玉作泥沙，山谷量牛马。",
      "试上累累丘垅看，谁是强梁者。",
      "水浸浅深檐，山压高低瓦。",
      "山水朝来笑问人，翁早归来也。"
    ],
    "rhythmic": "卜算子"
  },
  {
    "author": "辛弃疾",
    "paragraphs": [
      "千古李将军，夺得胡儿马。",
      "李蔡为人在下中，却是封侯者。",
      "芸草去阵根，笕竹添新瓦。",
      "万一朝家举力田，舍我其谁也。"
    ],
    "rhythmic": "卜算子"
  },
  {
    "author": "辛弃疾",
    "paragraphs": [
      "池上主人，人适忘鱼，鱼适还忘水。",
      "洋洋乎，翠藻青萍里。",
      "想鱼兮、无便於此。",
      "尝试思，庄周正谈两事。",
      "一明豕虱一羊蚁。",
      "说蚁慕於膻，於蚁弃知，又说於羊弃意。",
      "甚虱焚於豕独忘之。",
      "却骤说於鱼为得计。",
      "千古遗文，我不知言，以我非子。",
      "子固非鱼，噫。",
      "鱼之为计子焉知。",
      "河水深且广，风涛万倾堪依。",
      "有网罟如云，鹈鹕成阵，过而留泣计应非。",
      "其外海茫茫，下有龙伯，饥时一啖千里。",
      "更任公五十犗为饵。",
      "使海上人人厌腥味。",
      "似鲲鹏、变化能几。",
      "东游入海，此计直以命为嬉。",
      "古来谬算狂图，五鼎烹死，指为平地。",
      "嗟鱼欲事远游时。",
      "请三思而行可矣。"
    ],
    "rhythmic": "哨遍"
  },
  {
    "author": "辛弃疾",
    "paragraphs": [
      "恨之极。",
      "恨极销磨不得。",
      "苌弘事，人道后来，其血三年化为碧。",
      "郑人缓也泣。",
      "吾父攻儒助墨。",
      "十年梦，沈痛化余，秋柏之间既为实。",
      "相思重相忆。",
      "被怨结中肠，潜动精魄。",
      "望夫江上岩岩立。",
      "嗟一念中变，后期长绝。",
      "君看启母愤所激。",
      "又俄倾为石。",
      "难敌。",
      "最多力。",
      "甚一忿沈渊，精气为物。",
      "依然困斗牛磨角。",
      "便影入山骨，至今雕琢。",
      "寻思人间，只合化，梦中蝶。"
    ],
    "rhythmic": "兰陵王"
  },
  {
    "author": "辛弃疾",
    "paragraphs": [
      "著厌霓裳素。",
      "染胭脂、苎罗山下，浣沙溪渡。",
      "谁与流霞千古酝，引得东风相误。",
      "从臾入、吴宫深处。",
      "鬓乱钗横浑不醒，转越江、剗地迷归路。",
      "烟艇小，五湖去。",
      "当时倩得春留住。",
      "就锦屏一曲，种种断肠风度。",
      "才是清明三月近，须要诗人妙句。",
      "笑援笔、殷勤为赋。",
      "十样蛮笺纹错绮，粲珠玑、渊掷惊风雨。",
      "重唤酒，共花语。"
    ],
    "rhythmic": "贺新郎"
  },
  {
    "author": "辛弃疾",
    "paragraphs": [
      "碧海成桑野。",
      "笑人间，江翻平陆，水云高下。",
      "自是三山颜色好，更著雨婚烟嫁。",
      "料未必、龙眠能画。",
      "拟向诗人求幼妇，倩诸君、妙手皆谈马。",
      "须进酒，为陶写。",
      "回头鸥鹭瓢泉社。",
      "莫吟诗、莫抛尊酒，是吾盟也。",
      "千骑而今遮白发，忘却沧浪亭榭。",
      "但记得、灞陵呵夜。",
      "我辈从来文字饮，怕壮怀、激烈须歌者。",
      "蝉噪也，绿阴夏。"
    ],
    "rhythmic": "贺新郎"
  },
  {
    "author": "辛弃疾",
    "paragraphs": [
      "鸟倦飞还矣。",
      "笑渊明、瓶中储粟，有无能几。",
      "莲社高人留翁语，我醉宁论许事。",
      "试沽酒、重斟翁喜。",
      "一见箫然音韵古，想东篱、醉卧参差是。",
      "千载下，竟谁似。",
      "元龙百尺高楼里。",
      "把新诗、殷勤问我，停云情味。",
      "北夏门高从拉攞，何事须人料理。",
      "翁曾道、繁华朝起。",
      "尘土人言宁可用，顾青山、与我何如耳。",
      "歌且和，楚狂子。"
    ],
    "rhythmic": "贺新郎"
  },
  {
    "author": "辛弃疾",
    "paragraphs": [
      "肘后俄生柳。",
      "叹人生、不如意事，十常八九。",
      "右手淋浪才有用，闲却持螯左手。",
      "谩赢得、伤今感旧。",
      "投阁先生惟寂寞，笑是非、不了身前后。",
      "持此语，问乌有。",
      "青山幸自重重秀。",
      "问新来、萧萧木落，颇堪秋否。",
      "总被西风都瘦损，依旧千岩万岫。",
      "把万事、无言搔首。",
      "翁比渠侬人谁好，是我常、与我周旋久。",
      "宁作我，一杯酒。"
    ],
    "rhythmic": "贺新郎"
  },
  {
    "author": "辛弃疾",
    "paragraphs": [
      "风狂雨横，是邀勒园林，几多桃李。",
      "待上层楼无气力，尘满栏干谁倚。",
      "就火添衣，移香傍枕，莫卷朱帘起。",
      "元宵过也，春寒犹自如此。",
      "为问几日新晴，鸠鸣屋上，鹊报檐前喜。",
      "揩试老来诗句眼，要看拍堤春水。",
      "月下凭肩，花边系马，此兴今休矣。",
      "溪南酒贱，光阴只在弹指。"
    ],
    "rhythmic": "念奴娇"
  },
  {
    "author": "辛弃疾",
    "paragraphs": [
      "洞庭春晚，旧传恐是，人间尤物。",
      "收拾瑶池倾国艳，来向朱栏一壁。",
      "透户龙香，隔帘莺语，料得肌如血。",
      "月妖真态，是谁教避人杰。",
      "酒罢归对寒窗，相留昨夜，应是梅花发。",
      "赋了高唐犹想像，不管孤灯明灭。",
      "半面难期，多情易感，愁点星星发。",
      "绕梁声在，为伊忘味三月。"
    ],
    "rhythmic": "念奴娇",
    "tags": ["洞庭湖"]
  },
  {
    "author": "辛弃疾",
    "paragraphs": [
      "是谁调护，岁寒枝、都把苍苔封了。",
      "茅舍疏篱江上路，清夜月高山小。",
      "摸索应知，曹刘沈谢，何况霜天晓。",
      "芬芳一世，料君长被花恼。",
      "惆怅立马行人，一枝最爱，竹外横斜好。",
      "我向东邻曾醉里，唤起诗家二老。",
      "拄杖而今，婆娑雪里，又识商山皓。",
      "请君置酒，看渠与我倾倒。"
    ],
    "rhythmic": "念奴娇"
  },
  {
    "author": "辛弃疾",
    "paragraphs": [
      "老子平生，笑尽人间，儿女怨恩。",
      "况白头能几，定应独往，青云得意，见说长存。",
      "抖擞衣冠，怜渠无恙，合挂当年神武门。",
      "都如梦，算能争几许，鸡晓钟昏。",
      "此心无有新冤。",
      "况抱瓮年来自灌园。",
      "但凄凉顾影，频悲往事，殷勤对佛，欲问前因。",
      "却怕青山，也妨贤路，休斗尊前见在身。",
      "山中友，试高吟楚些，重与招魂。"
    ],
    "rhythmic": "沁园春"
  },
  {
    "author": "辛弃疾",
    "paragraphs": [
      "有美人兮，玉佩琼踞，吾梦见之。",
      "问斜阳犹照，渔樵故里，长桥谁记，今故期思。",
      "物化苍茫，神游仿佛，春与猿吟秋鹤飞。",
      "还惊笑，向晴波忽见，千丈虹霓。",
      "觉来西望崔嵬。",
      "更上有青枫下有溪。",
      "待空山自荐，寒泉秋菊，中流却送，桂棹兰旗。",
      "万事长嗟，百年双鬓，吾非斯人谁与归。",
      "凭阑久，正清愁未了，醉墨休题。"
    ],
    "rhythmic": "沁园春"
  },
  {
    "author": "辛弃疾",
    "paragraphs": [
      "我试评君，君定何如，玉川似之。",
      "记李花初发，乘云共语，梅花开后，对月相思。",
      "白发重来，画桥一望，秋水长天孤鹜飞。",
      "同吟处，看佩摇明月，衣卷青霓。",
      "相君高节崔嵬。",
      "是此处耕岩与钓溪。",
      "被西风吹尽，村箫社鼓，青山留得，松盖云旗。",
      "吊古愁浓，怀人日暮，一片心从天外归。",
      "新词好，似凄凉楚些，字字堪题。"
    ],
    "rhythmic": "沁园春"
  },
  {
    "author": "辛弃疾",
    "paragraphs": [
      "我醉狂吟，君作新声，倚歌和之。",
      "算芬芳定向，梅间得意，轻清多是，雪里寻思。",
      "朱雀桥边，何人会道，野草斜阳春燕飞。",
      "都休问，甚元无霁雨，却有晴霓。",
      "诗坛千丈崔嵬。",
      "更有笔如山墨作溪。",
      "看君才未数，曹刘敌手，风骚合受，屈宋降旗。",
      "谁识相如，平生自许，慷慨须乘驷马归。",
      "长安路，问垂虹千柱，何处曾题。"
    ],
    "rhythmic": "沁园春"
  },
  {
    "author": "辛弃疾",
    "paragraphs": [
      "落日古城角，把酒劝君留。",
      "长安路远，何事风雪敝貂裘。",
      "散尽黄金身世，不管秦楼人怨，归计狎沙鸥。",
      "明夜扁舟去，和月载离愁。",
      "功名事，身未老，几时休。",
      "诗书万卷，致身须到古伊周。",
      "莫学班超投笔，纵得封侯万里，憔悴老边州。",
      "何处依刘客，寂寞赋《登楼》。"
    ],
    "rhythmic": "水调歌头"
  },
  {
    "author": "辛弃疾",
    "paragraphs": [
      "官事未易了，且向酒边来。",
      "君如无我，问君怀抱向谁开。",
      "但放平生丘壑，莫管旁人嘲骂，深蛰要惊雷。",
      "白发还自笑，何地置衰颓。",
      "五车书，千古饮，百篇才。",
      "新词未到，琼瑰先梦满吾怀。",
      "已过西风重九，且要黄花入手，诗兴未关梅。",
      "君要花满县，桃李趁时栽。"
    ],
    "rhythmic": "水调歌头"
  },
  {
    "author": "辛弃疾",
    "paragraphs": [
      "千里渥洼种，名动帝王家。",
      "金銮当日奏草，落笔万龙蛇。",
      "带得无边春下，等待江山都老，教看鬓方鸦。",
      "莫管钱流地，且拟醉黄花。",
      "唤双成，歌弄玉，舞绿华。",
      "一觞为饮千岁，江海吸流霞。",
      "闻道清都帝所，要挽银河仙浪，西北洗胡沙。",
      "回首日边去，云里认飞车。"
    ],
    "rhythmic": "水调歌头"
  },
  {
    "author": "辛弃疾",
    "paragraphs": [
      "千古老蟾口，云洞插天开。",
      "涨痕当日何事，汹涌到崔嵬。",
      "攫土抟沙儿戏，翠谷苍崖几变，风雨化人来。",
      "万里须臾耳，野马骤空埃。",
      "笑年来，蕉鹿梦，画蛇杯。",
      "黄花憔悴风露，野碧涨荒莱。",
      "此会明年谁健，后日犹今视昔，歌舞只空台。",
      "爱酒陶元亮，无酒正徘徊。"
    ],
    "rhythmic": "水调歌头"
  },
  {
    "author": "辛弃疾",
    "paragraphs": [
      "文字觑天巧，亭榭定风流。",
      "平生丘壑，岁晚也作稻粱谋。",
      "五亩园中秀野，一水田将绿绕，䆉稏不胜秋。",
      "饭饱对花竹，可是便忘忧。",
      "吾老矣，探禹穴，欠东游。",
      "君家风月几许，白鸟去悠悠。",
      "插架牙签万轴，射虎南山一骑，容我揽鬚不。",
      "更欲劝君酒，百尺卧高楼。"
    ],
    "rhythmic": "水调歌头"
  },
  {
    "author": "辛弃疾",
    "paragraphs": [
      "日月如磨蚁，万事且浮休。",
      "君看檐外江水，滚滚自东流。",
      "风雨瓢泉夜半，花草雪楼春到，老子已菟裘。",
      "岁晚问无恙，归计橘千头。",
      "梦连环，歌《弹铗》，赋《登楼》。",
      "黄鸡白酒，君去村社一番秋。",
      "长剑倚天谁问，夷甫诸人堪笑，西北有神州。",
      "此事君自了，千古一扁舟。"
    ],
    "rhythmic": "水调歌头"
  },
  {
    "author": "辛弃疾",
    "paragraphs": [
      "说与西湖客，观水更观山。",
      "淡妆浓抹西子，唤起一时观。",
      "种柳人今天上，对酒歌翻《水调》，醉墨卷秋澜。",
      "老子兴不浅，歌舞莫教闲。",
      "看尊前，轻聚散，少悲欢。",
      "城头无限今古，落日晓霜寒。",
      "谁唱黄鸡白酒，犹记红旗清夜，千骑月临关。",
      "莫说西州路，且尽一杯看。"
    ],
    "rhythmic": "水调歌头",
    "tags": ["西湖"]
  },
  {
    "author": "辛弃疾",
    "paragraphs": [
      "万事一杯酒，长叹复长歌。",
      "杜陵有客，刚赋云外筑婆娑。",
      "须信功名儿辈，谁识年来心事，古井不生波。",
      "种种看余发，积雪就中多。",
      "二三子，问丹桂，倩素娥。",
      "平生萤雪，男儿无奈五车何。",
      "看取长安得意，莫恨春风看尽，花柳自蹉砣。",
      "今夕且欢笑，明月镜新磨。"
    ],
    "rhythmic": "水调歌头"
  },
  {
    "author": "辛弃疾",
    "paragraphs": [
      "岁岁有黄菊，千载一东篱。",
      "悠然政须两字，长笑退之诗。",
      "自古此山元有，何事当时才见，此意有谁知。",
      "君起更斟酒，我醉不须辞。",
      "回首处，云正出，鸟倦飞。",
      "重来楼上，一句端的与君期。",
      "都把轩窗写遍，更使儿童诵得，归去来兮辞。",
      "万卷有时用，植杖且耘耔。"
    ],
    "rhythmic": "水调歌头"
  },
  {
    "author": "辛弃疾",
    "paragraphs": [
      "渊明最爱菊，三径也栽松。",
      "何人收拾，千载风味此山中。",
      "手把离骚读遍，自扫落英餐罢，杖屦晓霜浓。",
      "皎皎太独立，更插万芙蓉。",
      "水潺湲，云澒洞，石巃嵸。",
      "素琴浊酒唤客，端有古人风。",
      "却怪青山能巧，政尔横看成岭，转面已成峰。",
      "诗句得活法，日月有新工。"
    ],
    "rhythmic": "水调歌头"
  },
  {
    "author": "辛弃疾",
    "paragraphs": [
      "美景良辰，算只是、可人风月。",
      "况素节扬辉，长是十分清彻。",
      "著意登楼瞻玉兔，何人张幕遮银阙。",
      "倩飞帘、得得为吹开，凭谁说。",
      "弦与望，从园缺。",
      "今与昨，何区别。",
      "羡夜来手把，桂花堪折。",
      "安得便登天柱上，从容陪伴酬佳节。",
      "更如今，不听麈谈清，愁如发。"
    ],
    "rhythmic": "满江红"
  },
  {
    "author": "辛弃疾",
    "paragraphs": [
      "点火樱桃，照一架、荼䕷如雪。",
      "春正好，见龙孙穿破，紫苔苍壁。",
      "乳燕引雏飞力弱，流莺唤友娇声怯。",
      "问春归、不肯带愁归，肠千结。",
      "层楼望，春山叠。",
      "家何在，烟波隔。",
      "把古今遗恨，向他谁说。",
      "蝴碟不传千里梦，子规叫断三更月。",
      "听声声、枕上劝人归，归难得。"
    ],
    "rhythmic": "满江红"
  },
  {
    "author": "辛弃疾",
    "paragraphs": [
      "汉水东流，都洗尽、髭胡膏血。",
      "人尽说、君家飞将，旧时英烈。",
      "破敌金城雷过耳，谈兵玉帐冰生颊。",
      "想王郎、结发赋从戎，传遗业。",
      "腰间剑，聊弹铗。",
      "尊中酒，堪为别。",
      "况故人新拥，汉坛旌节。",
      "马革裹尸当自誓，蛾眉伐性休重说。",
      "但从今、记取楚楼风，裴台月。"
    ],
    "rhythmic": "满江红"
  },
  {
    "author": "辛弃疾",
    "paragraphs": [
      "风卷庭梧，黄叶坠、新凉如洗。",
      "一笑折、秋英同赏，弄香挼蕊。",
      "天远难穷休久望，楼高欲下还重倚。",
      "拼一襟、寂寞泪弹秋，无人会。",
      "今古恨，沈荒垒。",
      "悲欢事，随流水。",
      "想登楼青鬓，未堪憔悴。",
      "极目烟横山数点，孤舟月淡人千里。",
      "对婵娟、从此话离愁，金尊里。"
    ],
    "rhythmic": "满江红"
  },
  {
    "author": "辛弃疾",
    "paragraphs": [
      "紫陌飞尘，望十里、雕鞍绣毂。",
      "春未老、已惊台榭，瘦红肥绿。",
      "睡雨海棠犹倚醉，舞风杨柳难成曲。",
      "问流莺、能说故园无，曾相熟。",
      "岩泉上，飞凫浴。",
      "巢林下，栖禽宿。",
      "恨荼䕷开晚，谩翻船玉。",
      "莲社岂堪谈昨梦，兰亭何处寻遗墨。",
      "但羁怀、空自倚秋千，无心蹴。"
    ],
    "rhythmic": "满江红"
  },
  {
    "author": "辛弃疾",
    "paragraphs": [
      "汉节东南，看驷马、光华周道。",
      "须信是、七闽还有，福星来到。",
      "庭草自生心意足，榕阴不动秋光好。",
      "问不知，何处著君侯，蓬莱岛。",
      "还自笑，人今老。",
      "空有恨，萦怀抱。",
      "记江湖十载，厌持旌纛。",
      "濩落我材无所用，易除殆类无根潦。",
      "但欲搜、好语谢新词，羞琼报。"
    ],
    "rhythmic": "满江红"
  },
  {
    "author": "辛弃疾",
    "paragraphs": [
      "半山佳句，最好是、吹香隔屋。",
      "又还怪、冰霜侧畔，蜂儿成簇。",
      "更把香来薰了月，却教影去斜侵竹。",
      "似神清、骨冷住西湖，何由俗。",
      "根老大，穿坤轴。",
      "枝夭袅，蟠龙斛。",
      "快酒兵长俊，诗坛高筑。",
      "一再人来风味恶，两三杯后花缘熟。",
      "记五更、联句失弥明，龙衔烛。"
    ],
    "rhythmic": "满江红",
    "tags": ["西湖"]
  },
  {
    "author": "辛弃疾",
    "paragraphs": [
      "老子平生，原自有、金盘华屋。",
      "还又要、万间寒士，眼前突兀。",
      "一舸归来轻似叶，两翁相对清如鹄。",
      "道如今、吾亦爱吾庐，多松菊。",
      "人道是，荒年毂。",
      "还又似，丰年玉。",
      "甚等闲却为，鲈鱼归速。",
      "野鹤溪边留杖屦，行人墙外听丝竹。",
      "问近来、风月几篇诗，三千轴。"
    ],
    "rhythmic": "满江红"
  },
  {
    "author": "辛弃疾",
    "paragraphs": [
      "两峡崭岩，问谁占、清风旧筑。",
      "更满眼、云来鸟去，涧红山绿。",
      "世上无人供笑傲，门前有客休迎肃。",
      "怕凄凉、无物伴君时，多栽竹。",
      "风采妙，凝冰玉。",
      "诗句好，馀膏馥。",
      "叹只今人物，一夔应足。",
      "人似秋鸿无定住，事如飞弹须园熟。",
      "笑君侯、陪酒又陪歌，阳春曲。"
    ],
    "rhythmic": "满江红"
  },
  {
    "author": "辛弃疾",
    "paragraphs": [
      "千古江山，英雄无觅，孙仲谋处。",
      "舞榭歌台，风流总被，雨打风吹去。",
      "斜阳草树，寻常巷陌，人道寄奴曾住。",
      "想当年，金戈铁马，气吞万里如虎。",
      "元嘉草草，封狼居胥，赢得仓皇北顾。",
      "四十三年，望中犹记，烽火扬州路。",
      "可堪回首，佛狸祠下，一片神鸦社鼓。",
      "凭谁问，廉颇老矣，尚能饭否。"
    ],
    "rhythmic": "永遇乐",
    "tags": ["宋词三百首"]
  },
  {
    "author": "辛弃疾",
    "paragraphs": [
      "见说岷峨千古雪。",
      "都作岷峨山上石。",
      "君家右史老泉公，千金费尽勤收拾。",
      "一堂真石室。",
      "空庭更与添突兀。",
      "记当时，长编笔砚，日日云烟湿。",
      "野老时逢山鬼泣。",
      "谁夜持山去难觅。",
      "有人依样入明光，玉阶之下岩岩立。",
      "琅玕无数碧。",
      "风流不数平原物。",
      "欲重吟，青葱玉树，须倩子云笔。"
    ],
    "rhythmic": "归朝欢"
  },
  {
    "author": "辛弃疾",
    "paragraphs": [
      "雁霜寒透幕。",
      "正护月云轻，嫩冰犹薄。",
      "溪奁照梳掠。",
      "想含香弄粉，艳妆难学。",
      "玉肌瘦弱。",
      "更重重、龙绡衬著。",
      "倚东风，一笑嫣然，转盼万花羞落。",
      "寂寞。",
      "家山何在，雪后园林，水边楼阁。",
      "瑶池旧约。",
      "鳞鸿更杖谁托。",
      "粉蝶儿只解，寻桃觅柳，开遍南枝未觉。",
      "但伤心，冷落黄昏，数声画角。"
    ],
    "rhythmic": "瑞鹤仙"
  },
  {
    "author": "辛弃疾",
    "paragraphs": [
      "东南形胜，人物风流，白头见君恨晚。",
      "便觉君家叔度，去人未远。",
      "长怜士元骥足，道直须、别驾方展。",
      "问个里，待怎生销杀，胸中万卷。",
      "况有星辰剑履，是传家合在，玉皇香案。",
      "零落新诗，我欠可人消遣。",
      "留君再三不住，便直饶、万家泪眼。",
      "怎抵得，这眉间、黄色一点。"
    ],
    "rhythmic": "声声慢"
  },
  {
    "author": "辛弃疾",
    "paragraphs": [
      "秦望山头，看乱云急雨，倒立江湖。",
      "不如云者为雨，雨者云乎。",
      "长空万里，被西风、变灭须臾。",
      "回首听，月明天籁，人间万窍号呼。",
      "谁向若耶溪上，倩美人西去，麋鹿姑苏。",
      "至今故国人望，一舸归欤。",
      "岁云暮矣，问何不、鼓瑟吹竽。",
      "君不间，王亭谢馆，冷烟寒树啼乌。"
    ],
    "rhythmic": "汉宫春"
  },
  {
    "author": "辛弃疾",
    "paragraphs": [
      "亭上秋风，记去年袅袅，曾到吾庐。",
      "山河举目虽异，风景非殊。",
      "功成者去，觉团扇、便与人疏。",
      "吹不断，斜阳依旧，茫茫禹迹都无。",
      "千古茂陵词在，甚风流章句，解拟相如。",
      "只今木落江冷，眇眇愁余。",
      "故人书报，莫因循、忘却莼鲈。",
      "谁念我，新凉灯火，一编太史公书。"
    ],
    "rhythmic": "汉宫春"
  },
  {
    "author": "辛弃疾",
    "paragraphs": [
      "心似孤僧，更茂林修竹，山上精庐。",
      "维摩定自非病，谁遣文殊。",
      "白头自昔，叹相逢、语密情疏。",
      "倾盖处，论心一语，只今还有公无。",
      "最喜《阳春》妙句，被西风吹堕，金玉铿如。",
      "夜来归梦江上，父老欢予。",
      "荻花深处，唤儿童、吹火烹鲈。",
      "归去也，绝交何必，更修山巨源书。"
    ],
    "rhythmic": "汉宫春"
  },
  {
    "author": "辛弃疾",
    "paragraphs": [
      "达则青云，便玉堂金马，穷则茅庐。",
      "逍遥小大自适，鹏鷃何殊。",
      "君如星斗，灿中天、密密疏疏。",
      "荒草外，自怜萤火，清光暂有还无。",
      "千古季鹰犹在，向松江道我，问讯何如。",
      "白头爱山下去，翁定嗔予。",
      "人生谩尔，岂食鱼、必鲙之鲈。",
      "还自笑，君诗顿觉，胸中万卷藏书。"
    ],
    "rhythmic": "汉宫春"
  },
  {
    "author": "辛弃疾",
    "paragraphs": [
      "冰姿玉骨，自是清凉〔态〕。",
      "此度浓妆为谁改。",
      "向竹篱茅舍，几误佳期。",
      "招伊怪，满脸颜红微带。",
      "寿阳妆鉴里，应是承恩，纤手重匀异香在。",
      "怕等闲、春未到，雪里先开，风流㬠、说与群芳不解。",
      "更总做、北人未识伊，据品调，难作杏花看待。"
    ],
    "rhythmic": "洞仙歌"
  },
  {
    "author": "辛弃疾",
    "paragraphs": [
      "贤愚相去，算其间能几。",
      "差以毫厘缪千里。",
      "细思量义利，舜跖之分，孳孳者，等是鸡鸣而起。",
      "味甘终易坏，岁晚还知，君子之交淡如水。",
      "一饷聚飞蚊，其响如雷，深自觉、昨非今是。",
      "羡安乐窝中泰和汤，更剧饮，无过半醺而已。"
    ],
    "rhythmic": "洞仙歌"
  },
  {
    "author": "辛弃疾",
    "paragraphs": [
      "九衢中，杯逐马，带随车。",
      "问谁解、爱惜琼华。",
      "何如竹外，静听窣窣蟹行沙。",
      "自怜是，海山头，种玉人家。",
      "纷如斗，娇如舞，才整整，又斜斜。",
      "要图画，还我渔蓑。",
      "冻吟应笑，羔儿无分谩煎茶。",
      "起来极目，向弥茫、数尽归鸦。"
    ],
    "rhythmic": "上西平・金人捧露盘"
  },
  {
    "author": "辛弃疾",
    "paragraphs": [
      "恨如新，新恨了，又重新。",
      "看天上、多少浮云。",
      "江南好景，落花时节又逢君。",
      "夜来风雨，春归似欲留人。",
      "尊如海，人如玉，诗如锦，笔如神。",
      "能几字、尽殷勤。",
      "江天日暮，何时重与细论文。",
      "绿杨阴里，听阳关、门掩黄昏。"
    ],
    "rhythmic": "上西平・金人捧露盘"
  },
  {
    "author": "辛弃疾",
    "paragraphs": [
      "不堪鶗鴂，早教百草放春归。",
      "江头愁杀吾累。",
      "却觉君侯雅句，千载共心期。",
      "便留春甚乐，乐了须悲。",
      "琼而素而。",
      "被花恼、只莺知。",
      "正要千锺角酒，五字栽诗。",
      "江东日暮，道绣斧、人去未多时。",
      "还又要、玉殿论思。"
    ],
    "rhythmic": "婆罗门引"
  },
  {
    "author": "辛弃疾",
    "paragraphs": [
      "卮酒向人时，和气先倾倒。",
      "最要然然可可，万事称好。",
      "滑稽坐上，更对鸱夷笑。",
      "寒与热，总随人，甘国老。",
      "少年使酒，出口人嫌拗。",
      "此个和合道理，近日方晓。",
      "学人言语，未会十分巧。",
      "看他门，得人怜，秦吉了。"
    ],
    "rhythmic": "千年调"
  },
  {
    "author": "辛弃疾",
    "paragraphs": [
      "暗香横路雪垂垂。",
      "晚风吹。",
      "晓风吹。",
      "花意争春，先出岁寒枝。",
      "毕竟一年春事了，缘太早，却成迟。",
      "未应全是雪霜姿。",
      "欲开时。",
      "未开时。",
      "粉面朱唇，一半点胭脂。",
      "醉里谤花花莫恨，浑冷淡，有谁知。"
    ],
    "rhythmic": "江神子・江城子"
  },
  {
    "author": "辛弃疾",
    "paragraphs": [
      "五云高处望西清。",
      "玉阶升。",
      "棣华荣。",
      "筑屋溪头，楼观画难成。",
      "长夜笙歌还起问，谁放月，又西沉。",
      "家传《鸿宝》旧知名。",
      "看长生。",
      "奉严宸。",
      "且把风流，水北画耆英。",
      "咫尺西风诗酒社，石鼎句，要弥明。"
    ],
    "rhythmic": "江神子・江城子"
  },
  {
    "author": "辛弃疾",
    "paragraphs": [
      "忆对中秋丹桂丛。",
      "花在杯中。",
      "月在杯中。",
      "今宵楼上一尊同。",
      "云湿纱窗。",
      "雨湿纱窗。",
      "浑欲乘风问化工。",
      "路也难通。",
      "信也难通。",
      "满堂惟有烛花红。",
      "杯且从容。",
      "歌且从容。"
    ],
    "rhythmic": "一翦梅"
  },
  {
    "author": "辛弃疾",
    "paragraphs": [
      "夜月楼台，秋香院宇。",
      "笑吟吟地人来去。",
      "是谁秋到便凄凉，当年宋玉悲如许。",
      "随分杯盘，等闲歌舞。",
      "问他有甚堪悲处。",
      "思量却也有悲时，重阳节近多风雨。"
    ],
    "rhythmic": "踏莎行"
  },
  {
    "author": "辛弃疾",
    "paragraphs": [
      "弄影阑干，吹香岩谷。",
      "枝枝点点黄金粟。",
      "未堪收拾付薰炉，窗前且把《离骚》读。",
      "奴仆葵花，儿曹金菊。",
      "一秋风露清凉足。",
      "傍边只欠个姮娥，分明身在蟾宫宿。"
    ],
    "rhythmic": "踏莎行"
  },
  {
    "author": "辛弃疾",
    "paragraphs": [
      "吾道悠悠，忧心悄悄。",
      "最无聊处秋光到。",
      "西风林外有啼鸦，斜阳山下多衰草。",
      "长忆商山，当年四老。",
      "尘埃也走咸阳道。",
      "为谁书到便幡然，至今此意无人晓。"
    ],
    "rhythmic": "踏莎行"
  },
  {
    "author": "辛弃疾",
    "paragraphs": [
      "金印累累佩陆离。",
      "河梁更赋断肠诗。",
      "莫拥旌旗真个去。",
      "何处。",
      "玉堂元自要论思。",
      "且约风流三学士。",
      "同醉。",
      "春风看试几枪旗。",
      "从此酒酣明月夜。",
      "耳热。",
      "那边应是说侬时。"
    ],
    "rhythmic": "定风波"
  },
  {
    "author": "辛弃疾",
    "paragraphs": [
      "野草闲花不当春。",
      "杜鹃却是旧知闻。",
      "谩道不如归去住。",
      "梅雨。",
      "石榴花又是离魂。",
      "前殿群臣深殿女。",
      "赭袍一点万红巾。",
      "莫问兴亡今几主。",
      "听取。",
      "花前毛羽已羞人。"
    ],
    "rhythmic": "定风波"
  },
  {
    "author": "辛弃疾",
    "paragraphs": [
      "菩萨丛中惠眼，硕人诗里娥眉。",
      "天上人间真福相，画就描成好靥儿。",
      "行时娇更迟。",
      "劝酒偏他最劣，笑时犹有些痴。",
      "更著十年君看取，两国夫人更是谁。",
      "殷勤秋水词。"
    ],
    "rhythmic": "破阵子"
  },
  {
    "author": "辛弃疾",
    "paragraphs": [
      "小靥人怜都恶瘦，曲眉天与长颦。",
      "沈思欢事惜腰身。",
      "枕添离别泪，粉落却深匀。",
      "翠袖盈盈浑力薄，玉笙袅袅愁新。",
      "夕阳依旧倚窗尘。",
      "叶红苔郁碧，深院断无人。"
    ],
    "rhythmic": "临江仙"
  },
  {
    "author": "辛弃疾",
    "paragraphs": [
      "逗晓莺啼声昵昵，掩关高树冥冥。",
      "小渠春浪细无声。",
      "井床听夜雨，出藓辘轳青。",
      "碧草旋荒金谷路，乌丝重记《兰亭》。",
      "强扶残醉绕云屏。",
      "一枝风露湿，花重入疏棂。"
    ],
    "rhythmic": "临江仙"
  },
  {
    "author": "辛弃疾",
    "paragraphs": [
      "春色饶君白发了，不妨倚绿偎红。",
      "翠鬟催唤出房栊。",
      "垂肩金缕窄，蘸甲宝杯浓。",
      "睡起鸳鸯飞燕子，门前沙暖泥融。",
      "画楼人把玉西东。",
      "舞低花外月，唱澈柳边风。"
    ],
    "rhythmic": "临江仙"
  },
  {
    "author": "辛弃疾",
    "paragraphs": [
      "金谷无烟宫树绿，嫩寒生怕春风。",
      "博山微透暖薰笼。",
      "小楼春色里，幽梦雨声中。",
      "别浦鲤鱼何日到，锦书封恨重重。",
      "海棠花下去年逢。",
      "也应随分瘦，忍泪觅残红。"
    ],
    "rhythmic": "临江仙"
  },
  {
    "author": "辛弃疾",
    "paragraphs": [
      "手种门前乌桕树，而今千尺苍苍。",
      "田园只是旧耕桑。",
      "杯盘风月夜，箫鼓子孙忙。",
      "七十五年无事客，不妨两鬓如霜。",
      "绿窗剗地调红妆。",
      "更从今日醉，三万六千场。"
    ],
    "rhythmic": "临江仙"
  },
  {
    "author": "辛弃疾",
    "paragraphs": [
      "手拈黄花无意绪，等闲行尽回廊。",
      "卷帘芳桂散馀香。",
      "枯荷难睡鸭，疏雨暗池塘。",
      "忆得旧时携手处，如今水远山长。",
      "罗巾浥泪别残妆。",
      "旧欢新梦里，闲处却思量。"
    ],
    "rhythmic": "临江仙"
  },
  {
    "author": "辛弃疾",
    "paragraphs": [
      "冷雁寒云渠有恨，春风自满余怀。",
      "更教无日不花开。",
      "未须愁菊尽，相次有梅来。",
      "多病近来浑止酒，小槽空压新醅。",
      "青山却自要安排。",
      "不须连日醉，且进两三杯。"
    ],
    "rhythmic": "临江仙"
  },
  {
    "author": "辛弃疾",
    "paragraphs": [
      "六十三年无限事，从头悔恨难追。",
      "已知六十二年非。",
      "只应今日是，后日又寻思。",
      "少是多非惟有酒，何须过后方知。",
      "从今休似去年时。",
      "病中留客饮，醉里和人诗。"
    ],
    "rhythmic": "临江仙"
  },
  {
    "author": "辛弃疾",
    "paragraphs": [
      "窄样金杯教换了，房栊试听珊珊。",
      "莫教秋扇雪团团。",
      "古今悲笑事，长付后人看。",
      "记取桔槔春雨后，短畦菊艾相连。",
      "拙於人处巧于天。",
      "君看流水地，难得正方园。"
    ],
    "rhythmic": "临江仙"
  },
  {
    "author": "辛弃疾",
    "paragraphs": [
      "醉帽吟鞭花不住，却招花共商量。",
      "人生何必醉为乡。",
      "从教斟酒浅，休更和诗忙。",
      "一斗百篇风月地，饶他老子当行。",
      "从今三万六千场。",
      "青青头上发，还作柳丝长。"
    ],
    "rhythmic": "临江仙"
  },
  {
    "author": "辛弃疾",
    "paragraphs": [
      "祗恐牡丹留不住，与春约束分明。",
      "未开微雨半开晴。",
      "要花开定准，又更与花盟。",
      "魏紫朝来将进酒，玉盘盂样先呈。",
      "鞓红似向舞腰横。",
      "风流人不见，锦绣夜间行。"
    ],
    "rhythmic": "临江仙"
  },
  {
    "author": "辛弃疾",
    "paragraphs": [
      "老去浑身无著处，天教只住山林。",
      "百年光景百年心。",
      "更欢须叹息，无病也呻吟。",
      "试向浮瓜沈李处，清风散发披襟。",
      "莫嫌浅后更频斟。",
      "要他诗句好，须是酒杯深。"
    ],
    "rhythmic": "临江仙"
  },
  {
    "author": "辛弃疾",
    "paragraphs": [
      "偶向停云堂上坐，晓猿夜鹤惊猜。",
      "主人何事太尘埃。",
      "低头还说向，被召又重来。",
      "多谢北山山下老，殷勤一语佳哉。",
      "借君竹杖与芒鞋。",
      "径须从此去，深入白云堆。"
    ],
    "rhythmic": "临江仙"
  },
  {
    "author": "辛弃疾",
    "paragraphs": [
      "泪眼送君倾似雨。",
      "不折垂杨，只倩愁随去。",
      "有底风光留不住。",
      "烟波万顷春江橹。",
      "老马临流痴不渡。",
      "应惜障泥，忘了寻春路。",
      "身在稼轩安稳处。",
      "书来不用多行数。"
    ],
    "rhythmic": "蝶恋花"
  },
  {
    "author": "辛弃疾",
    "paragraphs": [
      "燕语莺啼人乍远。",
      "却恨西园，依旧莺和燕。",
      "笑语十分愁一半。",
      "翠围特地春光暖。",
      "只道书来无过雁。",
      "不道柔肠，近日无肠断。",
      "柄玉莫摇湘泪点。",
      "怕君唤作秋风扇。"
    ],
    "rhythmic": "蝶恋花"
  },
  {
    "author": "辛弃疾",
    "paragraphs": [
      "洗尽机心随法喜。",
      "看取尊前，秋思如春意。",
      "谁与先生宽发齿。",
      "醉时惟有歌而已。",
      "岁月何须溪上记。",
      "千古黄花，自有渊明比。",
      "高卧石龙呼不起。",
      "微风不动天如醉。"
    ],
    "rhythmic": "蝶恋花"
  },
  {
    "author": "辛弃疾",
    "paragraphs": [
      "何物能令公怒喜。",
      "山要人来，人要山无意。",
      "恰似哀筝弦下齿。",
      "千情万意无时已。",
      "自要溪堂韩作记。",
      "今代机云，好语花难比。",
      "老眼狂花空处起。",
      "银钩未见心先醉。"
    ],
    "rhythmic": "蝶恋花"
  },
  {
    "author": "辛弃疾",
    "paragraphs": [
      "何处望神州。",
      "满眼风光北固楼。",
      "千古兴亡多少事，悠悠。",
      "不尽长江衮衮流。",
      "年少万兜鍪。",
      "坐断东南战未休。",
      "天下英雄谁敌手。",
      "曹刘。",
      "生子当如孙仲谋。"
    ],
    "rhythmic": "南乡子",
    "tags": ["长江"]
  },
  {
    "author": "辛弃疾",
    "paragraphs": [
      "别恨妆成白发新。",
      "空教儿女笑阵人。",
      "醉寻夜雨旗亭酒，梦断东风辇路尘。",
      "骑騄駬，籋青云。",
      "看公冠佩玉阶春。",
      "忠言句句唐虞际，便是人间要路津。"
    ],
    "rhythmic": "鹧鸪天"
  },
  {
    "author": "辛弃疾",
    "paragraphs": [
      "樽俎风流有几人。",
      "当年未遇已心亲。",
      "金陵种柳欢娱地，庾岭逢梅寂寞滨。",
      "樽似海，笔如神。",
      "故人南北一般春。",
      "玉人好把新妆样，淡画眉儿浅注唇。"
    ],
    "rhythmic": "鹧鸪天"
  },
  {
    "author": "辛弃疾",
    "paragraphs": [
      "指点斋尊特地开。",
      "风帆莫引酒船回。",
      "方惊共折津头柳，却喜重寻岭上梅。",
      "催月上，唤风来。",
      "莫愁瓶罄耻金罍。",
      "只愁画角楼头起，急管哀弦次第催。"
    ],
    "rhythmic": "鹧鸪天"
  },
  {
    "author": "辛弃疾",
    "paragraphs": [
      "困不成眠奈夜何。",
      "情知归未转愁多。",
      "暗将往事思量遍，谁把多情恼乱他。",
      "些底事，误人哪。",
      "不成真个不思家。",
      "娇痴却妒香香睡，唤起醒松说梦些。"
    ],
    "rhythmic": "鹧鸪天"
  },
  {
    "author": "辛弃疾",
    "paragraphs": [
      "梦断京华故倦游。",
      "只今芳草替人愁。",
      "阳关莫作三叠唱，越女应须为我留。",
      "看逸韵，自名流。",
      "青衫司马且江州。",
      "君家兄弟真堪笑，个个能修五凤楼。"
    ],
    "rhythmic": "鹧鸪天"
  },
  {
    "author": "辛弃疾",
    "paragraphs": [
      "一夜清霜变鬓丝。",
      "怕愁刚把酒禁持。",
      "玉人今夜相思不，想见频将翠枕移。",
      "真个恨，未多时。",
      "也应香雪减些儿。",
      "菱花照面须频记，曾道偏宜浅画眉。"
    ],
    "rhythmic": "鹧鸪天"
  },
  {
    "author": "辛弃疾",
    "paragraphs": [
      "木落山高一夜霜。",
      "北风驱雁又离行。",
      "无言每觉情怀好，不饮能令兴味长。",
      "频聚散，试思量。",
      "为谁春草梦池塘。",
      "中年长作东山恨，莫遣离歌苦断肠。"
    ],
    "rhythmic": "鹧鸪天"
  },
  {
    "author": "辛弃疾",
    "paragraphs": [
      "抛却山中诗酒窠。",
      "却来官府听笙歌。",
      "闲愁做弄天来大，白发栽埋日许多。",
      "新剑戟，旧风波。",
      "天生予懒奈予何。",
      "此身已觉浑无事，却教儿童莫恁麽。"
    ],
    "rhythmic": "鹧鸪天"
  },
  {
    "author": "辛弃疾",
    "paragraphs": [
      "桃李漫山过眼空。",
      "也宜恼损杜陵翁。",
      "若将玉骨冰姿比，李蔡为人在下中。",
      "寻驿使，寄芳容。",
      "垅头休放马蹄松。",
      "吾家离落黄昏后，剩有西湖处士风。"
    ],
    "rhythmic": "鹧鸪天",
    "tags": ["西湖"]
  },
  {
    "author": "辛弃疾",
    "paragraphs": [
      "晚岁躬耕不怨贫。",
      "只鸡斗酒聚比邻。",
      "都无晋宋之间事，自是羲皇以上人。",
      "千载后，百篇存。",
      "更无一字不清真。",
      "若教王谢诸郎在，未抵柴桑陌上尘。"
    ],
    "rhythmic": "鹧鸪天"
  },
  {
    "author": "辛弃疾",
    "paragraphs": [
      "发底青青无限春。",
      "落红飞雪谩纷纷。",
      "黄花也伴秋光老，何事尊前见在身。",
      "书万卷，笔如神。",
      "眼看同辈上青云。",
      "个中不许儿童会，只恐功名更逼人。"
    ],
    "rhythmic": "鹧鸪天"
  },
  {
    "author": "辛弃疾",
    "paragraphs": [
      "老退何曾说著官。",
      "今朝放罪上恩宽。",
      "便支香火真侍俸，更缀文书旧殿班。",
      "扶病脚，洗衰颜。",
      "快从老病借衣冠。",
      "此身忘世浑容易，使世相忘却自难。"
    ],
    "rhythmic": "鹧鸪天"
  },
  {
    "author": "辛弃疾",
    "paragraphs": [
      "绿鬓都无白发侵。",
      "醉时拈笔越精神。",
      "爱将芜语追前事，更把梅花比那人。",
      "回急雪，遏行云。",
      "近时歌舞旧时情。",
      "君侯要识谁轻重，看取金杯几许深。"
    ],
    "rhythmic": "鹧鸪天"
  },
  {
    "author": "辛弃疾",
    "paragraphs": [
      "泉上长吟我独清。",
      "喜君来共雪争明。",
      "已惊并水鸥无色，更怪行沙蟹有声。",
      "添爽气，动雄情。",
      "奇因六出忆陈平。",
      "却嫌鸟雀投林去，触破当楼云母屏。"
    ],
    "rhythmic": "鹧鸪天"
  },
  {
    "author": "辛弃疾",
    "paragraphs": [
      "莫殢春光花下游。",
      "便须准备落花愁。",
      "百年雨打风吹却，万事三平二满休。",
      "将扰扰，付悠悠。",
      "此生於世百无忧。",
      "新愁次第相抛舍，要伴春归天尽头。"
    ],
    "rhythmic": "鹧鸪天"
  },
  {
    "author": "辛弃疾",
    "paragraphs": [
      "暮年不赋短长词。",
      "和得渊明数首诗。",
      "君自不归归甚易，今犹未足足何时。",
      "偷闲定向山中老，此意须教鹤辈知。",
      "闻道只今秋水上，故人曾榜《北山移》。"
    ],
    "rhythmic": "瑞鹧鸪"
  },
  {
    "author": "辛弃疾",
    "paragraphs": [
      "声名少日畏人知。",
      "老去行藏与愿违。",
      "山草旧曾呼远志，故人今又寄当归。",
      "何人可觅安心法，有客来观杜德机。",
      "却笑使君那得似，清江万顷白鸥飞。"
    ],
    "rhythmic": "瑞鹧鸪"
  },
  {
    "author": "辛弃疾",
    "paragraphs": [
      "胶胶扰扰几时休。",
      "一出山来不自由。",
      "秋水观中山月夜，停云堂下菊花秋。",
      "随缘道理应须会，过分功名莫强求。",
      "先自一身愁不了，那堪愁上更添愁。"
    ],
    "rhythmic": "瑞鹧鸪"
  },
  {
    "author": "张炎",
    "paragraphs": [
      "向天涯、水流云散，依依往事非旧。",
      "西湖见说鸥飞去，知有海翁来否。",
      "风雨后。",
      "甚客里逢春，尚记花间酒。",
      "空嗟皓首。",
      "对茂苑残红，携歌占地，相趁小垂手。",
      "归时候。",
      "花径青红尚有。",
      "好游何事诗瘦。",
      "龟蒙未肯寻幽兴，曾恋志和渔叟。",
      "吟啸久。",
      "爱如此清奇，岁晚忘年友。",
      "呼船渡口。",
      "叹西出阳关，故人何处，愁在渭城柳。"
    ],
    "rhythmic": "摸鱼子",
    "tags": ["西湖"]
  },
  {
    "author": "张炎",
    "paragraphs": [
      "风月似孤山。",
      "千树斜横水一环。",
      "天与清香心独领，怡颜。",
      "冰雪中间屋数间。",
      "庭户隔尘寰。",
      "自有云封底用关。",
      "却笑桃源深处隐，跻攀。",
      "引得渔翁见不难。"
    ],
    "rhythmic": "南乡子"
  },
  {
    "author": "张炎",
    "paragraphs": [
      "一见又天涯。",
      "人生可叹嗟。",
      "想难忘、江上琵琶。",
      "诗酒一瓢风雨外，都莫问，是谁家。",
      "怜我鬓先华。",
      "何愁归路赊。",
      "向西湖、重隐烟霞。",
      "说与山童休放鹤，最零落，是梅花。"
    ],
    "rhythmic": "南楼令・唐多令",
    "tags": ["西湖"]
  },
  {
    "author": "张炎",
    "paragraphs": [
      "镂花镌叶。",
      "满枝风露和香撷。",
      "引将芳思归吟箧。",
      "梦与魂同，闲了弄香蝶。",
      "小楼帘卷歌声歇。",
      "幽篁独处泉呜咽。",
      "短笺空在愁难说。",
      "霜角寒梅，吹碎半江月。"
    ],
    "rhythmic": "醉落魄・一斛珠"
  },
  {
    "author": "张炎",
    "paragraphs": [
      "西秦倦旅。",
      "是几年不听，西湖风雨。",
      "我托长镵垂短发，心事时看天语。",
      "吟箧空随，征衣休换，薜荔犹堪补。",
      "山能招隐，一瓢闲挂烟树。",
      "方叹旧国人稀，花间忽见，倾盖浑如故。",
      "客里不须谈世事，野老安知今古。",
      "海上盟鸥，门深款竹，风月平分取。",
      "陶然一醉，此时愁在何处。"
    ],
    "rhythmic": "壶中天・念奴娇",
    "tags": ["西湖"]
  },
  {
    "author": "张炎",
    "paragraphs": [
      "鬟丝湿雾，扇锦翻桃，尊前乍识欧苏。",
      "赋笔吟笺，光动万颗骊珠。",
      "英英岁华未老，怨歌长、空击铜壶。",
      "细看取，有飘然清气，自与尘疏。",
      "两水犹存三径，叹绿窗窈窕，谩长新浦。",
      "茂苑扁舟，底事夜雨江湖。",
      "当年柳枝放却，又不知、樊素何如。",
      "向醉里，暗传香、还记也无。"
    ],
    "rhythmic": "声声慢"
  },
  {
    "author": "张炎",
    "paragraphs": [
      "黑云飞起。",
      "夜月啼湘鬼。",
      "魂返灵根无二纸。",
      "千古不随流水。",
      "香心淡染清华。",
      "似花还似非花。",
      "要与闲梅相处，孤山山下人家。"
    ],
    "rhythmic": "清平乐"
  },
  {
    "author": "张炎",
    "paragraphs": [
      "几年槐市槐花冷，天风又还吹起。",
      "故箧重寻，闲书再整，犹记灯窗滋味。",
      "浑如梦里。",
      "见说道如今，早催行李。",
      "快买扁舟，第一桥边趁流水。",
      "阳关须是醉酒，柳条休要折，争似攀桂。",
      "旧有家声，荣看世美，方了平生英气。",
      "琼林宴喜。",
      "带雪絮归来，满庭春意。",
      "事业方新，大鹏九万里。"
    ],
    "rhythmic": "台城路・齐天乐"
  },
  {
    "author": "张炎",
    "paragraphs": [
      "万尘自远，径松存、彷佛斜川深意。",
      "乌石罔边犹记得，竹里吟安一字。",
      "暗叶禽幽，虚阑荷近，暑薄迟花气。",
      "行行且止，枯瓢枝上闲寄。",
      "不恨老却流光，可怜归未得，翻恨流水。",
      "落落岭头云尚在，一笑生涯如此。",
      "树老梅荒，山孤人共，隔浦船归未。",
      "划然长啸，海风吹下空翠。"
    ],
    "rhythmic": "壶中天・念奴娇"
  },
  {
    "author": "张炎",
    "paragraphs": [
      "隐隐烟痕轻注。",
      "拂拂脂香微度。",
      "十二小红楼，人与玉箫何处。",
      "归去。",
      "归去。",
      "醉插一枝风露。"
    ],
    "rhythmic": "如梦令"
  },
  {
    "author": "张炎",
    "paragraphs": [
      "路重寻，门半掩、苔老旧时树。",
      "采药云深，童子更无语。",
      "怪他流水迢迢，湖天日暮，想只在、芦花多处。",
      "谩延伫。",
      "姓名题上芭蕉，凉夜未风雨。",
      "赋了秋声，还赋断肠句。",
      "几回独立长桥，扁舟欲唤，待招取、白鹤归去。"
    ],
    "rhythmic": "祝英台近"
  },
  {
    "author": "张炎",
    "paragraphs": [
      "不是潇湘风雨。",
      "不是洞庭烟树。",
      "醉倒古乾坤，人在孤篷来处。",
      "休去。",
      "休去。",
      "见说桃源无路。"
    ],
    "rhythmic": "如梦令",
    "tags": ["洞庭湖"]
  },
  {
    "author": "张炎",
    "paragraphs": [
      "琴书半室。",
      "向桂边偶然，一见秋色。",
      "老树香迟，清露缀花疑滴。",
      "山翁翻笑如泥醉，笑生平、无此狂逸。",
      "晋人游处，幽情付与，酒尊吟笔。",
      "任萧散、披襟岸帻。",
      "叹千古犹今，休问何夕。",
      "发短霜浓，却恐浩歌消得。",
      "明年野客重来此，探枝头、几分消息。",
      "望西楼远，西湖更远，也寻梅驿。"
    ],
    "rhythmic": "桂枝香",
    "tags": ["西湖"]
  },
  {
    "author": "张炎",
    "paragraphs": [
      "春树江东。",
      "吟正远、清气竟入崆峒。",
      "问余栖处，只在缥缈山中。",
      "此去山中何所有，芰荷制了集芙蓉。",
      "且扶筇。",
      "倦游万里，独对青松。",
      "行藏也须在我，笑晋人为菊，出岫方浓。",
      "淡然无心，古意且许谁同。",
      "飞符夜深润物，自呼起苍龙雨太空。",
      "舒还卷，看满楼依旧，霁日光风。"
    ],
    "rhythmic": "瑶台聚八仙・新雁过妆楼"
  },
  {
    "author": "张炎",
    "paragraphs": [
      "近水横斜。",
      "先得月、玉树宛若笼纱。",
      "散迹苔裀，墨晕净洗铅华。",
      "误入罗浮身外梦，似花又却似非花。",
      "探寒葩。",
      "倩人醉里，扶过溪沙。",
      "竹篱几番倦倚，看乍无乍有，如寄生涯。",
      "更好一枝，时到素壁檐牙。",
      "香深与春暗却，且休把江头千树夸。",
      "东家女，试淡妆颠倒，难胜西家。"
    ],
    "rhythmic": "瑶台聚八仙・新雁过妆楼"
  },
  {
    "author": "张炎",
    "paragraphs": [
      "老圃堪嗟。",
      "深夜雨、紫英犹傲霜华。",
      "暖宿篱根，飞去想怯寒沙。",
      "采摘浮杯如戏水，晚香淡似夜来些。",
      "背风斜。",
      "翠苔径里，描绣人夸。",
      "白头共开笑口，看试妆满插，云髻双丫。",
      "蝶也休愁，不是旧日疏葩。",
      "连枝愿为比翼，问因甚寒城独自花。",
      "悠然意，对九江山色，还醉陶家。"
    ],
    "rhythmic": "瑶台聚八仙・新雁过妆楼"
  },
  {
    "author": "张炎",
    "paragraphs": [
      "花气烘人尚暖，珠光出海犹寒。",
      "如今贺老见应难。",
      "解道江南肠断。",
      "谩击铜壶浩叹，空存锦瑟谁弹。",
      "庄生蝴蝶梦春还。",
      "帘外一声莺唤。"
    ],
    "rhythmic": "西江月"
  },
  {
    "author": "张炎",
    "paragraphs": [
      "绣屏开了。",
      "惊诗梦、娇声啼破春悄。",
      "隐将谱字转清圆，正杏梁声绕。",
      "看帖帖、蛾眉淡扫。",
      "不知能聚愁多少。",
      "叹客里凄凉，尚记得当年雅音，低唱还好。",
      "同是流落殊乡，相逢何晚，坐对被真花恼。",
      "贞元朝士已无多，但暮烟衰草。",
      "未忘得春风窈窕。",
      "却怜张绪如今老。",
      "且慰我留连意，莫说西湖，那时苏小。"
    ],
    "rhythmic": "霜叶飞",
    "tags": ["西湖"]
  },
  {
    "author": "张炎",
    "paragraphs": [
      "济楚衣裳眉目秀。",
      "活脱梨园，子弟家声旧。",
      "诨砌随机开笑口。",
      "筵前戏谏从来有。",
      "戛玉敲金裁锦绣。",
      "引得传情，恼得娇娥瘦。",
      "离合悲欢成正偶。",
      "明珠一颗盘中走。"
    ],
    "rhythmic": "蝶恋花"
  },
  {
    "author": "张炎",
    "paragraphs": [
      "见梅花、斜倚竹篱边。",
      "休道北枝寒。",
      "□□□翠袖，情随眼盼，愁接眉弯。",
      "一串歌珠清润，绾结玉连环。",
      "苏小无寻处，元在人间。",
      "何事凄凉蚓窍，向尊前一笑，歌倒狂澜。",
      "叹从来古雅，欲觅赏音难。",
      "有如此、和声软语，甚韩湘、风雪度蓝关。",
      "君知否，挽樱评柳，却是香山。"
    ],
    "rhythmic": "甘州・八声甘州"
  },
  {
    "author": "张炎",
    "paragraphs": [
      "俯长江、不占洞庭波，山拔地形高。",
      "对扶疏古木，浮图倒影，势压雄涛。",
      "门掩翠微僧院，应有月明敲。",
      "物换堂安在，断碣闲抛。",
      "不识庐山真面，是谁将此屋，突兀林坳。",
      "上层台回首，万境入诗豪。",
      "响天心、数声长啸，任清风、吹顶发萧骚。",
      "凭栏久，青琴何处，独立琼瑶。"
    ],
    "rhythmic": "甘州・八声甘州",
    "tags": ["庐山", "长江", "洞庭湖"]
  },
  {
    "author": "张炎",
    "paragraphs": [
      "屋上青山。",
      "青未了、凌虚试一凭栏。",
      "乱峰叠嶂，无限古色苍寒。",
      "正喜云闲云又去，片云未识我心闲。",
      "对林峦。",
      "底须谢屐，何用跻攀。",
      "三十六梯眺远，任半空笑语，飞落人间。",
      "赋笔吟笺，尘事竟不相关。",
      "朝来自然气爽，更好是秋屏宜晚看。",
      "蓬壶里，有天开图画，休唤边鸾。"
    ],
    "rhythmic": "瑶台聚八仙・新雁过妆楼"
  },
  {
    "author": "张炎",
    "paragraphs": [
      "长流万里。",
      "与沈沈沧海，平分一水。",
      "孤白争流蟾不没，影落潜蛟惊起。",
      "莹玉悬秋，绿房迎晓，楼观光疑洗。",
      "紫箫声袅，四檐吹下清气。",
      "遥睇浪擎空明，古愁休问，消长盈虚理。",
      "风入芦花歌忽断，知有渔舟闲舣。",
      "露已沾衣，鸥犹栖草，一片潇湘意。",
      "人方酣梦，长翁元自如此。"
    ],
    "rhythmic": "壶中天・念奴娇"
  },
  {
    "author": "张炎",
    "paragraphs": [
      "翠屏缺处添奇观，修眉远浮孤碧。",
      "天影微茫，烟痕黯淡，不与千峰同色。",
      "凭高望极。",
      "向帘幕中间，冷光流入。",
      "料得吟僧，数株松下坐苍石。",
      "泉源犹是故迹。",
      "煮茶曾味古，还记游历。",
      "调水符闲，登山屐在，却倚阑干斜日。",
      "轻阴易□。",
      "看飘忽风云，晦明朝夕。",
      "为我飞来，傍江横峭壁。"
    ],
    "rhythmic": "台城路・齐天乐"
  },
  {
    "author": "张炎",
    "paragraphs": [
      "下临无地手扪天。",
      "上云烟。",
      "俯山川。",
      "栖止危巢，不隔道林禅。",
      "坐处清高风雨隔，全万境，一壶悬。",
      "我来直欲挟飞仙。",
      "海为田。",
      "是何年。",
      "如此江声，啸咏白鸥前。",
      "老树无根云懵懂，凭寄语、米家船。"
    ],
    "rhythmic": "江城子"
  },
  {
    "author": "张炎",
    "paragraphs": [
      "风雷开万象，散天影、入虚坛。",
      "看峭壁重云，奇峰献玉，光洗琅玕。",
      "青苔古痕暗裂，映参差、石乳倒悬山。",
      "那得虚无幻境，元来透澈玄关。",
      "跻攀。",
      "竟日忘还。",
      "空翠滴、逼衣寒。",
      "想邃宇阴阴，炉存太乙，难觅飞丹。",
      "泠然洞灵去远，甚千年、都不到人间。",
      "见说寻真有路，也须容我清闲。"
    ],
    "rhythmic": "木兰花慢"
  },
  {
    "author": "张炎",
    "paragraphs": [
      "扁舟忽过芦花浦。",
      "闲情便随鸥去。",
      "水国吹箫，虹桥问月，西子如今何许。",
      "危栏谩抚。",
      "正独立苍茫，半空飞露。",
      "倒影虚明，洞庭波映广寒府。",
      "鱼龙吹浪自舞。",
      "渺然凌万顷，如听风雨。",
      "夜气浮山，晴晖荡日，一色无寻秋处。",
      "惊凫自语。",
      "尚记得当时，故人来否。",
      "胜景平分，此心游太古。"
    ],
    "rhythmic": "台城路・齐天乐",
    "tags": ["洞庭湖"]
  },
  {
    "author": "张炎",
    "paragraphs": [
      "千里行秋，支筇背锦，顿怀清友。",
      "殊乡聚首。",
      "爱吟犹自诗瘦。",
      "山人不解思猿鹤，笑问我、韦娘在否。",
      "记长堤画舫，花柔春闹，几番携手。",
      "别后都依旧。",
      "但靖节门前，近来无柳。",
      "盟鸥尚有。",
      "可怜西塞渔叟。",
      "断肠不恨江南老，恨落叶、飘零最久。",
      "倦游处，减羁愁，犹未消磨是酒。"
    ],
    "rhythmic": "月下笛"
  },
  {
    "author": "张炎",
    "paragraphs": [
      "桃花零落玄都观，刘郎此情谁语。",
      "鬓发萧疏，襟怀淡薄，空赋天涯羁旅。",
      "离情万缕。",
      "第一是难招，旧鸥今雨。",
      "锦瑟年华，梦中犹记艳游处。",
      "依依心事最苦。",
      "片帆浑是月，独抱凄楚。",
      "屋破容秋，床空对雨，迷却青门瓜圃。",
      "初荷未暑。",
      "叹极目烟波，又歌南浦。",
      "燕忽归来，翠帘深几许。"
    ],
    "rhythmic": "台城路・齐天乐"
  },
  {
    "author": "张炎",
    "paragraphs": [
      "两翦秋痕，平分水影，炯然冰洁。",
      "未识新愁，眉心倩人贴。",
      "无端醉里，通一笑、柔花盈睫。",
      "痴绝。",
      "不解送情，倚银屏斜瞥。",
      "长歌短舞，换羽移宫，飘飘步回雪。",
      "扶娇倚扇，欲把艳怀说。",
      "□□杜郎重到，只虑空江桃叶。",
      "但数峰犹在，如傍那家风月。"
    ],
    "rhythmic": "惜红衣"
  },
  {
    "author": "张炎",
    "paragraphs": [
      "江上相逢，更秉烛、浑疑梦里。",
      "寂寞久，瑟弦尘断，为君重理。",
      "紫绶金章都莫问，醉中□送揶揄鬼。",
      "看满头、白雪欲消难，春风起。",
      "云一片，身千里。",
      "漂泊地，东西水。",
      "叹十年不见，我生能几。",
      "慷慨悲歌惊泪落，古人未必皆如此。",
      "想今人、愁似古人多，如何是。"
    ],
    "rhythmic": "满江红"
  },
  {
    "author": "张炎",
    "paragraphs": [
      "奚囊谢屐。",
      "向芙蓉城下，□□游历。",
      "江上沙鸥何所似，白发飘飘行客。",
      "旷海乘风，长波垂钓，欲把珊瑚拂。",
      "近来杨柳，却怜浑是秋色。",
      "日暮空想佳人，楚芳难赠，烟水分明隔。",
      "老病孤舟天地里，惟有歌声消得。",
      "故国荒城，斜阳古道，可奈花狼藉。",
      "他时一笑，似曾何处相识。"
    ],
    "rhythmic": "壶中天・念奴娇"
  },
  {
    "author": "张炎",
    "paragraphs": [
      "无边香色。",
      "记涉江自采，锦机云密。",
      "翦翦红衣，学舞波心旧曾识。",
      "一见依然似语，流水远、几回空忆。",
      "看□□、倒影窥妆，玉润露痕湿。",
      "闲立。",
      "翠屏侧。",
      "爱向人弄芳，背酣斜日。",
      "料应太液。",
      "三十六宫土花碧。",
      "清与凌风更爽，无数满汀洲如昔。",
      "泛片叶、烟浪里，卧横紫笛。"
    ],
    "rhythmic": "红情・暗香"
  },
  {
    "author": "张炎",
    "paragraphs": [
      "碧圆自洁。",
      "向浅洲远渚，亭亭清绝。",
      "犹有遗簪，不展秋心，能卷几多炎热。",
      "鸳鸯密语同倾盖，且莫与、浣纱人说。",
      "恐怨歌、忽断花风，碎却翠云千叠。",
      "回首当年汉舞，怕飞去、谩皱留仙裙摺。",
      "恋恋青衫，犹染枯香，还叹鬓丝飘雪。",
      "盘心清露如铅水，又一夜、西风吹折。",
      "喜静看、匹练秋光，倒泻半湖明月。"
    ],
    "rhythmic": "绿意・疏影",
    "tags": ["宋词三百首"]
  },
  {
    "author": "张炎",
    "paragraphs": [
      "黄金谁解教歌舞。",
      "留得当时谱。",
      "断情残意落人间。",
      "汉上行云迷却、旧巫山。",
      "妆楼何处寻樊素。",
      "空误周郎顾。",
      "一帘秋雨翦灯看。",
      "无限羁愁分付、玉箫寒。"
    ],
    "rhythmic": "虞美人"
  },
  {
    "author": "张炎",
    "paragraphs": [
      "清气崖深，斜阳木末。",
      "松风泉水声相答。",
      "光浮碗面啜先春，何须美酒吴姬压。",
      "头上乌巾，鬓边白发。",
      "数间破屋从芜没。",
      "山中有此玉川人，相思一夜梅花发。"
    ],
    "rhythmic": "踏莎行"
  },
  {
    "author": "张炎",
    "paragraphs": [
      "晴野事春游。",
      "老去寻诗苦未休。",
      "一似浣花溪上路，清幽。",
      "烟草纤纤水自流。",
      "何处偶迟留。",
      "犹未忘情是酒筹。",
      "童子策驴人已醉，知不。",
      "醉里眉攒万国愁。"
    ],
    "rhythmic": "南乡子"
  },
  {
    "author": "张炎",
    "paragraphs": [
      "忆得沈香歌断后，深宫客梦迢遥。",
      "研池残墨溅花妖。",
      "青山人独自，早不侣渔樵。",
      "石壁苍寒巾尚挂，松风顶上飘飘。",
      "神仙那肯混尘嚣。",
      "诗魂元在此，空向水中招。"
    ],
    "rhythmic": "临江仙"
  },
  {
    "author": "张炎",
    "paragraphs": [
      "云冷未全开。",
      "檐冰雨沍苔。",
      "入花根、暧意先回。",
      "一夜绿房迎晓白，空忆遍、岭头梅。",
      "如幻旧情怀。",
      "寻春上吹台。",
      "正泥深、十二香街。",
      "且问谢家池畔草，春必定、几时来。"
    ],
    "rhythmic": "南楼令・唐多令"
  },
  {
    "author": "张炎",
    "paragraphs": [
      "步高寒、下观浮远，清晖隔断风雨。",
      "醉魂误入滁阳路。",
      "落莫不知何处。",
      "栏屡拊。",
      "又却是，秋城自有芙蓉主。",
      "重游倦旅。",
      "对万壑千岩，长江巨浪，空翠洒衣履。",
      "景如许。",
      "都被楼台占取。",
      "晴岚暖霭朝暮。",
      "乾坤静里闲居赋。",
      "评泊水经茶谱。",
      "留胜侣。",
      "更底用，林泉曳杖寻桑苎。",
      "休休访古。",
      "看排闼青来，书床啸咏，莫向惠峰去。"
    ],
    "rhythmic": "摸鱼子",
    "tags": ["长江"]
  },
  {
    "author": "张炎",
    "paragraphs": [
      "清时乐事中园赋，怡情楚花湘草。",
      "秀色通帘，生香聚酒，修景常留池沼。",
      "闲居自好。",
      "奈车马喧尘，未教闲了。",
      "把菊清游，冷红飞下洞庭晓。",
      "寻泉同步翠杳。",
      "更将秋共远，书画船小。",
      "款竹谁家，盟鸥某水，白月光涵圆峤。",
      "天浮浩渺。",
      "称绿发飘飘，溯风舒啸。",
      "缓筑堤沙，渭滨人未老。"
    ],
    "rhythmic": "台城路・齐天乐",
    "tags": ["洞庭湖"]
  },
  {
    "author": "张炎",
    "paragraphs": [
      "温泉浴罢，酣酒才苏，洗妆犹湿。",
      "落暮云深，瑶台月下逢太白。",
      "素衣初染天香，寻东风倾国。",
      "惆怅东栏，炯然玉树独立。",
      "只恐江空，顿忘却、锦袍清逸。",
      "柳迷归院，欲远花妖未得。",
      "谁写一枝淡雅，傍沈香亭北。",
      "说与莺莺，怕人错认秋色。"
    ],
    "rhythmic": "华胥引"
  },
  {
    "author": "张炎",
    "paragraphs": [
      "松风掩昼隐深清。",
      "流水自泠泠。",
      "一从柯烂归来后，爱弦声。",
      "不爱枰声。",
      "颇笑山中散木，翻怜爨下劳薪。",
      "透云远响正丁丁。",
      "孤凤划然鸣。",
      "疑行岭上千秋雪，语高寒、相应何人。",
      "回首更无寻处，一江风雨潮生。"
    ],
    "rhythmic": "风入松"
  },
  {
    "author": "张炎",
    "paragraphs": [
      "万里一飞篷。",
      "吟老丹枫。",
      "潮生潮落海门东。",
      "三两点鸥沙外月，闲意谁同。",
      "一色与天通。",
      "绝去尘红。",
      "渔歌忽断荻花风。",
      "烟水自流心不竞，长笛霜空。"
    ],
    "rhythmic": "浪淘沙"
  },
  {
    "author": "张炎",
    "paragraphs": [
      "林霏散浮暝，河汉空云，都缘水国秋清。",
      "绿房一夜迎向晓，海影飞落寒冰。",
      "蓬莱在何处，但危峰缥缈，玉籁无声。",
      "文箫素约，料相逢、依旧花阴。",
      "登眺尚馀佳兴，零露下衣襟，欲醉还醒。",
      "明月明年此夜，颉颃万里，同此阴晴。",
      "霓裳梦断，到如今、不许人听。",
      "正婆娑桂底，谁家弄笛，风起潮生。"
    ],
    "rhythmic": "夜飞鹊・夜飞鹊慢"
  },
  {
    "author": "张炎",
    "paragraphs": [
      "晴岚暖翠护烟霞。",
      "乔木晋人家。",
      "幽居只恐归图画，唤樵青、多种桑麻。",
      "门掩推敲古意，泉分冷淡生涯。",
      "无边风月乐年华。",
      "留客可茶瓜。",
      "任他车马虽嫌僻，笑喧喧、流水寒鸦。",
      "小隐正宜深静，休栽湖上梅花。"
    ],
    "rhythmic": "风入松"
  },
  {
    "author": "张炎",
    "paragraphs": [
      "野色惊秋，随意散愁，踏碎黄叶。",
      "谁家篱院闲花，似语试妆娇怯。",
      "行行步影，未教背写腰肢，一搦犹立门前雪。",
      "依约镜中春，又无端轻别。",
      "痴绝。",
      "汉皋何处，解佩何人，底须情切。",
      "空引东邻，遗恨丁香空结。",
      "十年旧梦，谩馀恍惚云窗，可怜不是当时蝶。",
      "深夜醉醒来，好一庭风月。"
    ],
    "rhythmic": "石州慢"
  },
  {
    "author": "张炎",
    "paragraphs": [
      "百花开后。",
      "一朵疑堆绣。",
      "绝色年年常似旧。",
      "因甚不随春瘦。",
      "脂痕淡约蜂黄。",
      "可怜独倚新妆。",
      "太白醉游何处，定应忘了沈香。"
    ],
    "rhythmic": "清平乐"
  },
  {
    "author": "张炎",
    "paragraphs": [
      "独殿春光，此花开后无花了。",
      "丹青人巧。",
      "不许芳心老。",
      "密影翻阶，曾为寻诗到。",
      "竹西好。",
      "采香歌杳。",
      "十里红楼小。"
    ],
    "rhythmic": "点绛唇"
  },
  {
    "author": "张炎",
    "paragraphs": [
      "雅淡浅深黄，顾影敧秋雨。",
      "碧带犹皴笋指痕，不解擎芳醑。",
      "休唱古阳关，如把相思铸。",
      "却忆铜盘露已乾，愁在倾心处。"
    ],
    "rhythmic": "卜算子"
  },
  {
    "author": "张炎",
    "paragraphs": [
      "花占枝头忺日焙。",
      "金汞初抽，火鼎铅华退。",
      "还似瘢痕涂獭髓。",
      "胭脂淡抹微酣醉。",
      "数朵折来春槛外。",
      "欲染清香，只许梅相对。",
      "不是临风珠蓓蕾。",
      "山童隔竹休敲碎。"
    ],
    "rhythmic": "蝶恋花"
  },
  {
    "author": "张炎",
    "paragraphs": [
      "遍插茱萸。",
      "人何处、客里顿懒携壶。",
      "雁影涵秋，绝似暮雨相呼。",
      "料得曾留堤上月，旧家伴侣有书无。",
      "谩嗟吁。",
      "数声怨抑，翻致无书。",
      "谁识飘零万里，更可怜倦翼，同此江湖。",
      "饮啄关心，知是近日何如。",
      "陶潜尚存菊径，且休羡松风陶隐居。",
      "沙汀冷，拣寒枝、不似烟水黄芦。"
    ],
    "rhythmic": "新雁过妆楼"
  },
  {
    "author": "张炎",
    "paragraphs": [
      "中峰壁立，挂飞来孤剑。",
      "苍雪纷纷堕晴藓。",
      "自当年诗酒，客里相逢，春尚好，鸥散烟波茂苑。",
      "只今谁最老，种玉人间，消得梅花共清浅。",
      "问我入山期，但恐山深，松风把红尘吹断。",
      "望蓬莱、知隔几重云，料只隔中间，白云一片。"
    ],
    "rhythmic": "洞仙歌"
  },
  {
    "author": "张炎",
    "paragraphs": [
      "门前山可久长看。",
      "留住白云难。",
      "溪虚却与云相傍，对白云、何必深山。",
      "爽气潜生树石，晴光竟入栏干。",
      "旧家三径竹千竿。",
      "苍雪拂衣寒。",
      "绿蓑青笠玄真子，钓风波、不是真闲。",
      "得似壶中日月，依然只在人间。"
    ],
    "rhythmic": "风入松"
  },
  {
    "author": "张炎",
    "paragraphs": [
      "淡色分山晓气浮。",
      "疏林犹剩叶，不多秋。",
      "林深彷佛昔曾游。",
      "频唤酒，渔屋岸西头。",
      "不拟此凝眸。",
      "朦胧清影里，过扁舟。",
      "行行应到白萍洲。",
      "烟水冷，传语旧沙鸥。"
    ],
    "rhythmic": "小重山"
  },
  {
    "author": "张炎",
    "paragraphs": [
      "拂袖入山阿。",
      "深隐松萝。",
      "掬流洗耳厌尘多。",
      "石上一般清意味，不羡渔蓑。",
      "日月静中过。",
      "俗□消磨。",
      "风瓢分付与清波。",
      "却笑唐求因底事，无奈诗何。"
    ],
    "rhythmic": "浪淘沙"
  },
  {
    "author": "张炎",
    "paragraphs": [
      "争棋赌墅意欣然。",
      "心似游丝扬碧天。",
      "只为当时一著玄。",
      "笑苻坚。",
      "百万军声屐齿前。"
    ],
    "rhythmic": "忆王孙"
  },
  {
    "author": "张炎",
    "paragraphs": [
      "秦地瓜分候已故。",
      "不学渊明，种秫辞归去。",
      "薄有田园还种取。",
      "养成碧玉甘如许。",
      "卜隐青门真得趣。",
      "蕙帐空闲，鹤怨来何暮。",
      "莫说蜗名催及戍。",
      "长安城下锄烟雨。"
    ],
    "rhythmic": "蝶恋花"
  },
  {
    "author": "张炎",
    "paragraphs": [
      "苔径独行清昼。",
      "瑟瑟松风如旧。",
      "出岫本无心，迟种门前杨柳。",
      "回首。",
      "回首。",
      "篱下白衣来否。"
    ],
    "rhythmic": "如梦令"
  },
  {
    "author": "张炎",
    "paragraphs": [
      "山人去后知何处，风月清虚。",
      "来往无拘。",
      "戏引儿孙乐有馀。",
      "悬崖挂树如相语，常守枯株。",
      "久与人疏。",
      "闲了当年一卷书。"
    ],
    "rhythmic": "丑奴儿・采桑子"
  },
  {
    "author": "张炎",
    "paragraphs": [
      "空色庄严玉版师。",
      "老斑遮护锦绷儿。",
      "只愁一夜被风吹。",
      "润处似沾篔谷雨，斫来如带渭川泥。",
      "从空托出镇帷犀。"
    ],
    "rhythmic": "浣溪沙"
  },
  {
    "author": "张炎",
    "paragraphs": [
      "辔摇衔铁。",
      "蹴踏平原雪。",
      "勇趁军声曾汗血。",
      "闲过升平时节。",
      "茸茸春草天涯。",
      "涓涓野水晴沙。",
      "多少骅骝老去，至今犹困盐车。"
    ],
    "rhythmic": "清平乐"
  },
  {
    "author": "张炎",
    "paragraphs": [
      "二分春到柳，青未了，欲婆娑。",
      "甚书剑飘零，身犹是客，岁月频过。",
      "西湖故园在否，怕东风、今日落梅多。",
      "抱瑟空行古道，盟鸥顿冷清波。",
      "知麽。",
      "老子狂歌。",
      "心未歇，鬓先斑。",
      "叹敝却貂裘，驱车万里，风雪关河。",
      "灯前恍疑梦醒，好依然、只著旧渔蓑。",
      "流水桃花渐暖，酒船不去如何。"
    ],
    "rhythmic": "木兰花慢",
    "tags": ["西湖"]
  },
  {
    "author": "张炎",
    "paragraphs": [
      "去来心。",
      "短长亭。",
      "只隔中间一片云。",
      "不知何处寻。",
      "闷还颦。",
      "恨还瞋。",
      "同是天涯流落人。",
      "此情烟水深。"
    ],
    "rhythmic": "长相思"
  },
  {
    "author": "张炎",
    "paragraphs": [
      "湖上景消磨。",
      "飘零有梦过。",
      "问堤边、春事如何。",
      "可是而今张绪老，见说道、柳无多。",
      "客里醉时歌。",
      "寻思安乐窝。",
      "买扁舟、重缉渔蓑。",
      "欲趁桃花流水去，又却怕、有风波。"
    ],
    "rhythmic": "南楼令・唐多令"
  },
  {
    "author": "张炎",
    "paragraphs": [
      "一犁初卸。",
      "息影斜阳下。",
      "角上汉书何不挂。",
      "老子近来慵跨。",
      "烟村草树离离。",
      "卧看流水忘归。",
      "莫饮山中清味，怕教洗耳人知。"
    ],
    "rhythmic": "清平乐"
  },
  {
    "author": "张炎",
    "paragraphs": [
      "近日衰迟，但随分、蜗涎自足。",
      "底须共、红尘争道，顿荒松菊。",
      "壮志已荒圯上履，正音恐是沟中木。",
      "又安知、幕下有词人，归心速。",
      "书尚在，怜鱼腹。",
      "珠何处，惊鱼目。",
      "且依然诗思，灞桥人独。",
      "不用回头看堕甑，不愁抱石疑非玉。",
      "忽一声、长啸出山来，黄粱熟。"
    ],
    "rhythmic": "满江红"
  },
  {
    "author": "张炎",
    "paragraphs": [
      "梅失黄昏，雁惊白昼，脉脉斜飞云表。",
      "絮不生萍，水疑浮玉，此景正宜舒啸。",
      "记夜悄、曾乘兴，何必见安道。",
      "系船好。",
      "想前村、未知甚处。",
      "吟思苦，谁游灞桥路杳。",
      "清饮一瓢寒，又何妨、分傍茶灶。",
      "野屋萧萧，任楼中、低唱人笑。",
      "渐东风解冻，怕有桃花流到。"
    ],
    "rhythmic": "法曲献仙音"
  },
  {
    "author": "张炎",
    "paragraphs": [
      "昨夜蓝田采玉游。",
      "向阳瑶草带花收。",
      "如今风雨不须愁。",
      "零落依稀倾凿落，碎琼重叠缀搔头。",
      "白云黄鹤思悠悠。"
    ],
    "rhythmic": "浣溪沙"
  },
  {
    "author": "张炎",
    "paragraphs": [
      "半面妆凝镜里春。",
      "同心带舞掌中身。",
      "因沾弱水褪精神。",
      "冷艳喜寻梅共笑，枯香羞与佩同纫。",
      "湘皋犹有未归人。"
    ],
    "rhythmic": "浣溪沙"
  },
  {
    "author": "张炎",
    "paragraphs": [
      "竹外横枝，并栏干、试数风才一信。",
      "么禽对语，彷佛醉眠初醒。",
      "遥知是雪，甚都把、暮寒消尽。",
      "清更润。",
      "明月飞来，瘦却旧时疏影。",
      "东阁谩撩诗兴。",
      "料西湖树老，难认和靖。",
      "晴窗自好，胜事每来独领。",
      "融融向暖，笑尘世、万花犹冷。",
      "须酿成、一点春腴，暗香在鼎。"
    ],
    "rhythmic": "一枝春",
    "tags": ["西湖"]
  },
  {
    "author": "张炎",
    "paragraphs": [
      "白发已如此，岁序更骎骎。",
      "化机消息，壮生天籁雍门琴。",
      "颇笑论文说剑，休问高车驷马，衮衮□黄金。",
      "蚁在元无梦，水竞不流心。",
      "绝交书，招隐操，恶圆箴。",
      "世尘空扰，脱巾挂壁且松阴。",
      "谁对紫微阁下，我对白萍洲畔，朝市与山林。",
      "不用一钱买，风月短长吟。"
    ],
    "rhythmic": "水调歌头"
  },
  {
    "author": "张炎",
    "paragraphs": [
      "聚首不多时。",
      "烟波又别离。",
      "有黄金、应铸相思。",
      "折得梅花先寄我，山正在、里湖西。",
      "风雪脆荷衣。",
      "休教鸥鹭知。",
      "鬓丝丝、犹混尘泥。",
      "何日束书归旧隐，只恐怕、种瓜迟。"
    ],
    "rhythmic": "南楼令・唐多令"
  },
  {
    "author": "张炎",
    "paragraphs": [
      "爱此碧相依。",
      "卜筑西园隐逸时。",
      "三径成阴门可款，幽栖。",
      "苍雪纷纷冷不飞。",
      "青眼旧心知。",
      "瘦节终看岁晚期。",
      "人在清风来往处，吟诗。",
      "更好梅花著一枝。"
    ],
    "rhythmic": "南乡子"
  },
  {
    "author": "张炎",
    "paragraphs": [
      "清明时节雨声哗。",
      "潮拥渡头沙。",
      "翻被梨花冷看，人生苦恋天涯。",
      "燕帘莺户，云窗雾阁，酒醒啼鸦。",
      "折得一枝杨柳，归来插向谁家。"
    ],
    "rhythmic": "朝中措"
  },
  {
    "author": "张炎",
    "paragraphs": [
      "西园冷罥秋千索，雨透花颦。",
      "雨过花皴。",
      "近觉江南无好春。",
      "杜郎不恨寻芳晚，梦里行云。",
      "陌上行尘。",
      "最是多愁老得人。"
    ],
    "rhythmic": "采桑子"
  },
  {
    "author": "张炎",
    "paragraphs": [
      "钿车骄马锦相连。",
      "香尘逐管弦。",
      "瞥然飞过水秋千。",
      "清明寒食天。",
      "花贴贴，柳悬悬。",
      "莺房几醉眠。",
      "醉中不信有啼鹃。",
      "江南二十年。"
    ],
    "rhythmic": "阮郎归"
  },
  {
    "author": "张炎",
    "paragraphs": [
      "艾蒳香消火未残。",
      "便能晴去不多寒。",
      "冶游天气却身闲。",
      "带雨移花浑懒看，应时插柳日须攀。",
      "最堪惆怅是东栏。"
    ],
    "rhythmic": "浣溪沙"
  },
  {
    "author": "张炎",
    "paragraphs": [
      "向人圆月转分明。",
      "箫鼓又逢迎。",
      "风吹不老蛾儿闹，绕玉梅、犹恋香心。",
      "报道依然放夜，何妨款曲行春。",
      "锦灯重见丽繁星。",
      "水影动梨云。",
      "今朝准拟花朝醉，奈今宵、别是光阴。",
      "帘底听人笑语，莫教迟了□青。"
    ],
    "rhythmic": "风入松"
  },
  {
    "author": "张炎",
    "paragraphs": [
      "瑶草收香，琪花采汞。",
      "冰轮碾处芳尘动。",
      "竹炉汤暖火初红，玉纤调罢歌声送。",
      "麾去茶经，袭藏酒颂。",
      "一杯清味佳宾共。",
      "从来采药得长生，蓝桥休被琼浆弄。"
    ],
    "rhythmic": "踏莎行"
  },
  {
    "author": "张炎",
    "paragraphs": [
      "楼上谁将玉笛吹。",
      "山前水阔暝云低。",
      "劳劳燕子人千里，落落梨花雨一枝。",
      "修禊近，卖饧时。",
      "故乡惟有梦相随。",
      "夜来折得江头柳，不是苏堤也皱眉。"
    ],
    "rhythmic": "鹧鸪天"
  },
  {
    "author": "张炎",
    "paragraphs": [
      "又孤吟、灞桥深雪，千山绝尽飞鸟。",
      "梅花也著东风笑，一夜瘦添多少。",
      "春悄悄。",
      "正断梦愁诗，忘却池塘草。",
      "前村路杳。",
      "看野水流冰，舟闲渡口，何必见安道。",
      "慵登眺。",
      "脉脉霏霏未了。",
      "寒威犹自清峭。",
      "终须几日开晴去，无奈此时怀抱。",
      "空暗恼。",
      "料酒兴歌情，未肯随人老。",
      "惜花起早。",
      "拚醉□忘归，接䍦更好，一笑任倾倒。"
    ],
    "rhythmic": "摸鱼子"
  },
  {
    "author": "张炎",
    "paragraphs": [
      "老子今年，多准备、吟笺赋笔。",
      "还自喜、锦囊添富，顿非畴昔。",
      "书册琴棋清队仗，云山水竹闲踪迹。",
      "任醉筇、游屐过平生，千年客。",
      "回首梦，东隅失。",
      "乘兴去，桑榆得。",
      "且怡然一笑，探梅消息。",
      "天下神仙何处有，神仙只向人间觅。",
      "折梅花、横挂酒壶归，白鸥识。"
    ],
    "rhythmic": "满江红"
  },
  {
    "author": "张炎",
    "paragraphs": [
      "锦街穿戏鼓，听铁马、响春冰。",
      "甚舞绣歌云，欢情未足，早已收灯。",
      "从今便须胜赏，步青青、野色一枝藤。",
      "落魄花间酒侣，温存竹里吟朋。",
      "休憎。",
      "短发鬅鬙。",
      "游兴懒、我何曾。",
      "任蹴踏芳尘，寻蕉覆鹿，自笑无能。",
      "清狂尚如旧否，倚东风、啸咏古兰陵。",
      "十里梅花霁雪，水边楼观先登。"
    ],
    "rhythmic": "木兰花慢"
  },
  {
    "author": "张炎",
    "paragraphs": [
      "江南无贺老，看万壑、出清冰。",
      "想柳思周情，长歌短咏，密与传灯。",
      "山川润分秀色，称醉挥、健笔剡溪藤。",
      "一语不谈俗事，几人来结吟朋。",
      "堪憎。",
      "我发鬅鬙。",
      "频赋曲、旧时曾。",
      "但春蚓秋蛩，寒篱晚砌，颇叹非能。",
      "何如种瓜种秫，带一锄、归去隐东陵。",
      "野啸天风两耳，翠微深处孙登。"
    ],
    "rhythmic": "木兰花慢"
  },
  {
    "author": "张炎",
    "paragraphs": [
      "寒食不多时。",
      "燕燕才归。",
      "杏花零落水痕肥。",
      "浅碧分山初过雨，一霎晴晖。",
      "闲折小桃枝。",
      "蝶也相随。",
      "晚妆不合整蛾眉。",
      "蓦忽思量张敞画，又被愁知。"
    ],
    "rhythmic": "浪淘沙"
  },
  {
    "author": "张炎",
    "paragraphs": [
      "一点白鸥何处去，半江潮落沙虚。",
      "淡黄柳上月痕初。",
      "暇观情悄悄，凝想步徐徐。",
      "每一相思千里梦，十年有此相疏。",
      "休休寄雁问何如。",
      "如何休寄雁，难写绝交书。"
    ],
    "rhythmic": "临江仙"
  },
  {
    "author": "张炎",
    "paragraphs": [
      "绕枝倦鹊，鬓萧萧、肯信如今犹客。",
      "风雪荷衣寒叶补，一点灯花悬壁。",
      "万里舟车，十年书剑，此意青天识。",
      "泛然身世，故家休问清白。",
      "却笑醉倒衰翁，石床飞梦，不入槐安国。",
      "只恐溪山游未了，莫叹飘零南北。",
      "滚滚江横，呜呜歌罢，渺渺情何极。",
      "正无聊赖，天风吹下孤笛。"
    ],
    "rhythmic": "壶中天・念奴娇"
  },
  {
    "author": "张炎",
    "paragraphs": [
      "晚晴薄。",
      "一片杏花零落。",
      "纵是东风浑未恶。",
      "二分春过却。",
      "可怪寒生池阁。",
      "下了重重帘幕。",
      "忽见旧巢还是错。",
      "燕归何处著。"
    ],
    "rhythmic": "谒金门"
  },
  {
    "author": "张炎",
    "paragraphs": [
      "采芳人杳。",
      "顿觉游情少。",
      "客里看春多草草。",
      "总被诗愁分了。",
      "去年燕子天涯。",
      "今年燕子谁家。",
      "三月休听夜雨，如今不是催花。"
    ],
    "rhythmic": "清平乐"
  },
  {
    "author": "张炎",
    "paragraphs": [
      "门掩新阴孤馆静。",
      "杨花却解来相趁。",
      "几日方知因酒病。",
      "无憀甚。",
      "脱巾挂壁将书枕。",
      "见说红堆满径。",
      "不知何处游人盛。",
      "自笑扁舟犹未定。",
      "清和近。",
      "寻诗已约兰陵令。"
    ],
    "rhythmic": "渔家傲"
  },
  {
    "author": "张炎",
    "paragraphs": [
      "辛苦移家聊处静。",
      "扫除花径歌声趁。",
      "也学维摩闲示病。",
      "迂疏甚。",
      "松风两耳和衣枕。",
      "颇倦扶筇寻捷径。",
      "东墙蔼蔼红香盛。",
      "少待摇人波自定。",
      "蓬壶近。",
      "且呼白鹤招韩令。"
    ],
    "rhythmic": "渔家傲"
  },
  {
    "author": "张炎",
    "paragraphs": [
      "苔根抱古，透阳春、挺挺林间英物。",
      "隔水笛声那得到，斜日空明绝壁。",
      "半树篱边，一枝竹外，冷艳凌苍雪。",
      "淡然相对，万花无此清杰。",
      "还念庾岭幽情，江南聊折，赠行人应发。",
      "寂寂西窗闲弄影，深夜寒灯明灭。",
      "且浸芳壶，休簪短帽，照见萧萧发。",
      "几时归去，朗吟湖上香月。"
    ],
    "rhythmic": "壶中天・念奴娇"
  },
  {
    "author": "张炎",
    "paragraphs": [
      "曾记宴蓬壶。",
      "寻思认得无。",
      "醉归来、事已模糊。",
      "忽对画图如梦寐，又因甚、下清都。",
      "拍手笑相呼。",
      "应书缩地符。",
      "恐人间、天上同途。",
      "隔水一声何处笛，正月满、洞庭湖。"
    ],
    "rhythmic": "南楼令・唐多令",
    "tags": ["洞庭湖"]
  },
  {
    "author": "张炎",
    "paragraphs": [
      "丹丘瑶草。",
      "不许秋风扫。",
      "记得对花曾被恼。",
      "犹似前时春好。",
      "湘皋闲立双清。",
      "相看波冷无声。",
      "独说长生未老，不知老却梅兄。"
    ],
    "rhythmic": "清平乐"
  },
  {
    "author": "张炎",
    "paragraphs": [
      "回首欲婆娑。",
      "淡扫修蛾。",
      "盈盈不语奈情何。",
      "应恨梅兄矾弟远，云隔山阿。",
      "弱水夜寒多。",
      "带月曾过。",
      "羽衣飞过染馀波。",
      "白鹤难招归未得，天阔星河。"
    ],
    "rhythmic": "浪淘沙"
  },
  {
    "author": "张炎",
    "paragraphs": [
      "缥缈波明洛浦，依稀玉立湘皋。",
      "独将兰蕙入离骚。",
      "不识山中瑶草。",
      "月照英翘楚楚，江空醉魄陶陶。",
      "犹疑颜色尚清高。",
      "一笑出门春老。"
    ],
    "rhythmic": "西江月"
  },
  {
    "author": "张炎",
    "paragraphs": [
      "异乡倦旅，问扁舟东下，归期何日。",
      "琴剑空随身万里，天地谁非行客。",
      "李杜飘零，羊昙悲感，回首俱陈迹。",
      "羁怀难写，豆虫吟破孤寂。",
      "柳外门掩疏阴，佳人何处，溪上苹花白。",
      "留得一方无用月，隐隐山阳闻笛。",
      "旧雨不来，风流云散，惟有长相忆。",
      "雁书休寄，寸心分付梅驿。"
    ],
    "rhythmic": "壶中天・念奴娇"
  },
  {
    "author": "张炎",
    "paragraphs": [
      "听江湖、夜雨十年灯，孤影尚中州。",
      "对荒凉茂苑，吟情渺渺，心事悠悠。",
      "见说寒梅犹在，无处认西楼。",
      "招取楼边月，同载扁舟。",
      "明日琴书何处，正风前堕叶，草外闲鸥。",
      "甚消磨不尽，惟有古今愁。",
      "总休问、西湖南浦，渐春来、烟水入天流。",
      "清游好，醉招黄鹤，一啸清秋。"
    ],
    "rhythmic": "甘州・八声甘州",
    "tags": ["西湖"]
  },
  {
    "author": "张炎",
    "paragraphs": [
      "爱闲能有几人来。",
      "松下独徘徊。",
      "清虚冷淡神仙事，笑名场、多少尘埃。",
      "漱齿石边危坐，洗心易里舒怀。",
      "划然长啸白云堆。",
      "更待月明□。",
      "一瓢春水山中饮，喜无人、踏破苍苔。",
      "开了桃花半树，此游不是天台。"
    ],
    "rhythmic": "风入松"
  },
  {
    "author": "张炎",
    "paragraphs": [
      "一瓢饮水曲肱眠。",
      "此乐不知年。",
      "今朝忽上龙峰顶，却原来、有此甘泉。",
      "洗却平生尘土，慵游万里山川。",
      "照人如鉴止如渊。",
      "古窦暗涓涓。",
      "当时桑苎今何在，想松风、吹断茶烟。",
      "著我白云堆里，安知不是神仙。"
    ],
    "rhythmic": "风入松"
  },
  {
    "author": "张炎",
    "paragraphs": [
      "玉立水云乡。",
      "尔我相忘。",
      "披离寒羽庇风霜。",
      "不趁白鸥游海上，静看鱼忙。",
      "应笑我凄凉。",
      "客路何长。",
      "犹将孤影侣斜阳。",
      "花底鹓行无认处，却对秋塘。"
    ],
    "rhythmic": "浪淘沙"
  },
  {
    "author": "陈义",
    "paragraphs": [
      "天生体态腰肢细。",
      "新词唱彻歌声利。",
      "出口便清奇。",
      "扬尘簌簌飞。",
      "主人恩义重。",
      "宴出红妆宠。",
      "便要赏新荷。",
      "时光也不多。"
    ],
    "rhythmic": "菩萨蛮"
  },
  {
    "author": "陈义",
    "paragraphs": [
      "去年共饮菖蒲酒。",
      "今年却向僧房守。",
      "好事更多磨。",
      "教人没奈何。",
      "主人恩义重。",
      "知我心头痛。",
      "待要赏新荷。",
      "争知疾愈麽。"
    ],
    "rhythmic": "菩萨蛮"
  },
  {
    "author": "梅娇",
    "paragraphs": [
      "一种阳和，玉英初纵，雪天分外精神。",
      "冰肌肉骨，别是一家春。",
      "楼上笛声三弄，百花都未知音。",
      "明窗畔，临风对月，曾结岁寒盟。",
      "笑杏花何太晚，迟疑不发，等待春深。",
      "只宜远望，举目似烧林。",
      "丽质芳姿虽好，一时取媚东君。",
      "争如我，青青结子，金鼎内调羹。"
    ],
    "rhythmic": "满庭芳"
  },
  {
    "author": "杏俏",
    "paragraphs": [
      "景傍清明，日和风暖，数枝浓淡胭脂。",
      "春来早起，惟我独芳菲。",
      "门外几番雨过，似佳人、细腻香肌。",
      "堪赏处，玉楼人醉，斜插满头归。",
      "梅花何太早，消疏骨肉，叶密花稀。",
      "不逢媚景，开后甚孤栖。",
      "恐怕百花笑你，甘心受、雪压霜欺。",
      "争如我，年年得意，占断踏青时。"
    ],
    "rhythmic": "满庭芳"
  },
  {
    "author": "苏小娘",
    "paragraphs": [
      "炎炎暑气时，流光闪烁，闲扃深院。",
      "水阁凉亭，半开帘幕遥观。",
      "灼灼榴花吐艳。",
      "细雨洒、小荷香浅。",
      "树影竹影，清凉潇洒，枕簟摇纨扇。",
      "堪叹浮世忙如箭。",
      "对良辰欢乐，莫辞频劝。",
      "遇酒逢歌，恣情遂意迷恋。",
      "须信人生聚散。",
      "奈区区、利牵名绊。",
      "少年未倦。",
      "良天皓月金尊满。"
    ],
    "rhythmic": "飞龙宴"
  },
  {
    "author": "张魁",
    "paragraphs": [
      "凤髻堆鸦，香酥莹腻。",
      "雨中花占街前地。",
      "弓鞋湿透立多时，无人为问深深意。",
      "眉上新愁，手中文字。",
      "如何不倩鳞鸿去。",
      "想伊只诉薄情人，官中不管闲公事。"
    ],
    "rhythmic": "踏莎行"
  },
  {
    "author": "张枢密",
    "paragraphs": [
      "星冠懒带，鹤氅慵披，色心顿起兰房。",
      "离了三清归去，作个新郎。",
      "良宵自有佳景，更烧甚、清香德香。",
      "瑶台上，便玉皇亲诏，也则寻常。",
      "常观里、孤孤令令，争如赴鸳闱，夜夜成双。",
      "救苦天尊，你且远离他方。",
      "更深酒阑歌罢，殢玉人、云雨交相。",
      "问则甚，咱门这里拜章。"
    ],
    "rhythmic": "声声慢"
  },
  {
    "author": "申二官人",
    "paragraphs": [
      "葱草身才、灯心脚手。",
      "闲时与蝶花间走。",
      "有时跌倒屋檐头，蜘蛛网里翻筋斗。",
      "水马驰来，藕丝缠就。",
      "鹅毛般上三杯酒。",
      "等闲试把秤儿秤，平盘分上何曾有。"
    ],
    "rhythmic": "踏莎行"
  },
  {
    "author": "杨岛仙",
    "paragraphs": ["待得团圆时候，樽前问这时节。"],
    "rhythmic": "失调名"
  },
  {
    "author": "吴德远",
    "paragraphs": ["过平康巷陌绮罗丛。", "赢得佳人，妙舞艳歌，争劝金锺。"],
    "rhythmic": "失调名"
  },
  {
    "author": "连静女",
    "paragraphs": [
      "朦胧月影，黯淡花阴，独立等多时。",
      "只恐冤家误约，又怕他、侧近人知。",
      "千回作念，万般思忆，心下暗猜疑。",
      "蓦地偷来厮见，抱著郎、语颤声低。",
      "轻移莲步，暗褪罗裳，携手过廊西。",
      "已是更阑人静，粉郎恣意怜伊。",
      "霎时云雨，半晌欢娱，依旧两分飞。",
      "去也回眸告道，待等奴、兜上鞋儿。"
    ],
    "rhythmic": "失调名"
  },
  {
    "author": "连静女",
    "paragraphs": [
      "人道有情须有梦，无梦岂无情。",
      "夜夜相思直到明。",
      "有梦怎生成。",
      "伊若忽然来梦里，邻笛又还惊。",
      "笛里声声不忍听。",
      "浑是断肠声。"
    ],
    "rhythmic": "武陵春"
  },
  {
    "author": "楚娘",
    "paragraphs": [
      "去年梅雪天，千里人归远。",
      "今岁雪梅天，千里人追怨。",
      "铁石作心肠，铁石刚犹软。",
      "江海比君恩，江海深犹浅。"
    ],
    "rhythmic": "生查子"
  },
  {
    "author": "谢福娘",
    "paragraphs": [
      "闲傍药栏西。",
      "正是春光三月时。",
      "深紫浅红光照眼，依稀。",
      "有似西施醉枕敧。",
      "摘放胆瓶儿。",
      "冷艳幽光映酒卮。",
      "曾记古人题品语，祆知。",
      "今夜花王得艳妻。"
    ],
    "rhythmic": "南歌子"
  },
  {
    "author": "张时",
    "paragraphs": [
      "暖日未斜西。",
      "正是迷花殢酒时。",
      "红药雕阑呈冷艳，依稀。",
      "花重枝柔压半敧。",
      "相对耍猴儿。",
      "一捻幽芳劝酒卮。",
      "魏紫姚黄来觑着，方知。",
      "准拟今宵醉伴妻。"
    ],
    "rhythmic": "南歌子"
  },
  {
    "author": "双渐",
    "paragraphs": [
      "碧纱低映秦娥面，咫尺暗香浓。",
      "瑶池春晚，长天共恨，烟锁芙蓉。",
      "夭桃再赏，流莺声巧，不待春工。",
      "樽前潜想，樱桃破处，得似香红。"
    ],
    "rhythmic": "人月圆"
  },
  {
    "author": "黄夫人",
    "paragraphs": [
      "先自春光似酒浓。",
      "时听莺语透帘栊。",
      "小桥杨柳飘香絮，山寺绯桃散落红。",
      "莺渐老，蝶西东。",
      "春归难觅恨无穷。",
      "侵阶草色迷朝雨，满地梨花逐晓风。"
    ],
    "rhythmic": "鹧鸪天"
  },
  {
    "author": "刘使君",
    "paragraphs": [
      "平生性格，随分好些春色。",
      "沉醉恋花陌。",
      "虽然年老心未老，满头花压巾帽侧。",
      "鬓如霜，须似雪，自嗟恻。",
      "几个相知劝我染，几个相知劝我摘。",
      "染摘有何益。",
      "当初怕成短命鬼，如今已过中年客。",
      "且留些，妆晚景，尽教白。"
    ],
    "rhythmic": "醉亭楼"
  },
  {
    "author": "李氏2",
    "paragraphs": [
      "无力蔷薇带雨低。",
      "多情蝴蝶趁花飞。",
      "流水飘香乳燕啼。",
      "南浦魂销春不管，东阳衣减镜仙知。",
      "小楼今夜月依依。"
    ],
    "rhythmic": "浣溪沙"
  },
  {
    "author": "朱希真",
    "paragraphs": [
      "苦汝临期话别，与君挽手叮咛。",
      "归期誓约十馀朝，去后又经三四月，鱼沉雁杳，空倚著六曲阑干。",
      "凤只鸾孤，谩独宿半床衾枕。",
      "欲寄花牌传密意，奈无黄耳堪凭。",
      "待修锦字诉离情。"
    ],
    "rhythmic": "失调名"
  },
  {
    "author": "朱希真",
    "paragraphs": [
      "王孙去后无芳草，绿遍书阶。",
      "尘满妆台。",
      "粉面羞搽泪满腮。",
      "教我甚情怀。",
      "去时梅蕊全然少，等到花开花已成梅。",
      "梅子青青又待黄。",
      "兀自未归来。"
    ],
    "rhythmic": "采桑子"
  },
  {
    "author": "张幼谦",
    "paragraphs": [
      "同年同日又同窗。",
      "不似鸾凰。",
      "谁似鸾凰。",
      "石榴树下事匆忙。",
      "惊散鸳鸯。",
      "拆散鸳鸯。",
      "一年不到读书堂。",
      "教不思量。",
      "怎不思量。",
      "朝朝暮暮只烧香。",
      "有分成双。",
      "愿早成双。"
    ],
    "rhythmic": "一翦梅"
  },
  {
    "author": "张幼谦",
    "paragraphs": [
      "天有神。",
      "地有神。",
      "海誓山盟字字真。",
      "如今墨尚新。",
      "过一春。",
      "又一春。",
      "不解金钱变作银。",
      "如何忘却人。"
    ],
    "rhythmic": "长相思"
  },
  {
    "author": "张幼谦",
    "paragraphs": [
      "去时不由人，归怎由人也。",
      "罗带同心结到成，底事教┾舍。",
      "心是十分真，情没些儿假。",
      "若道归迟打棹篦，甘受三千下。"
    ],
    "rhythmic": "卜算子"
  },
  {
    "author": "罗惜惜",
    "paragraphs": [
      "幸得那人归，怎便教来也。",
      "一日相思十二辰，真是情难舍。",
      "本是好因缘，又怕因缘假。",
      "若是教随别个人，相见黄泉下。"
    ],
    "rhythmic": "卜算子"
  },
  {
    "author": "萧回",
    "paragraphs": [
      "金陵故国。",
      "极目长江浩渺，千重隔。",
      "山无际，临湍怒涛碛。",
      "俯春城苇寂。",
      "芳昼迤逦，一簇烟村将晚，严光旧台侧。",
      "何处倦游客。",
      "对此景惹起离怀，顿觉旧日意，魂黯愁积。",
      "幽恨绵绵，何计消溺。",
      "回首洛城东，千里暮云碧。"
    ],
    "rhythmic": "应景乐",
    "tags": ["长江"]
  },
  {
    "author": "春娘",
    "paragraphs": [
      "胡虏中原乱似麻。",
      "此景依稀似永嘉。",
      "丁珠片玉落泥沙。",
      "何时返翠华。",
      "呈祥鸾凤失仙槎。",
      "因循离恨加。",
      "前生应是负偿他。",
      "思量无岸涯。"
    ],
    "rhythmic": "阮郎归"
  },
  {
    "author": "张生2",
    "paragraphs": [
      "一望朱楼巧小，四边绣幕低垂。",
      "个人活脱似杨妃。",
      "倚遍阑干十二。",
      "最苦两双情眼，难禁四只愁眉。",
      "无言回首日沉西。",
      "不道一声安置。"
    ],
    "rhythmic": "西江月"
  },
  {
    "author": "张生2",
    "paragraphs": [
      "杏火无烟烧断肠。",
      "织成春恨切，柳丝长。",
      "当时谁是种花郎。",
      "却不教，柳近杏花傍。",
      "柳道不须忙。",
      "春深须是有，絮飞扬。",
      "等闲扑着杏腮香。",
      "恁时节，选甚隔池塘。"
    ],
    "rhythmic": "小重山"
  },
  {
    "author": "郑云娘",
    "paragraphs": [
      "一片冰轮皎洁，十分桂魄婆娑。",
      "不施方便是何如。",
      "莫是嫦娥妒我。",
      "虽则清光可爱，奈缘好事多磨。",
      "仗谁传与片云呵。",
      "遮取霎时则个。"
    ],
    "rhythmic": "西江月"
  },
  {
    "author": "吕岩",
    "paragraphs": [
      "暂游大庾。",
      "白鹤飞来谁共语。",
      "岭畔人家。",
      "曾见寒梅几度花。",
      "春来春去。",
      "人在落花流水处。",
      "花满前溪。",
      "藏尽神仙人不知。"
    ],
    "rhythmic": "减字木兰花"
  },
  {
    "author": "吕岩",
    "paragraphs": [
      "二月江南山水路。",
      "李花零落春无主。",
      "一个鱼儿无觅处。",
      "风和雨。",
      "玉龙生甲归天去。"
    ],
    "rhythmic": "渔家傲"
  },
  {
    "author": "吕岩",
    "paragraphs": [
      "瑶池上，瑞雾霭群仙。",
      "素练金童锵凤板，青衣玉女啸鸾笙。",
      "身在大罗天。",
      "沉醉处，缥缈玉京山。",
      "唱彻步虚清燕罢，不知今夕是何年。",
      "海水又桑田。"
    ],
    "rhythmic": "望江南・忆江南"
  },
  {
    "author": "吕岩",
    "paragraphs": ["落日斜，西风冷。", "幽人今夜来不来，教人立尽梧桐影。"],
    "rhythmic": "梧桐影"
  },
  {
    "author": "吕岩",
    "paragraphs": [
      "秋风吹渭水，落叶满长安。",
      "黄尘车马道、独清闲。",
      "自然炉鼎，虎绕与龙盘。",
      "九转丹砂就，琴心三叠，蕊宫看舞胎仙。",
      "任万钉、宝带貂蝉。",
      "富贵欲薰天。",
      "黄粱炊未熟、梦惊残。",
      "是非海里，直道作人难。",
      "袖手江南去，白苹红寥，又寻湓浦庐山。"
    ],
    "rhythmic": "促拍满路花",
    "tags": ["庐山"]
  },
  {
    "author": "吕岩",
    "paragraphs": [
      "七返还丹，在人先须，炼已待时。",
      "正一阳初动，中宵漏永，温温铅鼎，光透帘帏。",
      "造化争驰，虎龙交合，进火工夫犹斗危。",
      "曲江上，看月华莹静，有个乌飞。",
      "当时。",
      "自饮刀圭。",
      "又谁信无中养就儿。",
      "辨水源清浊，木金间隔，不因师指，此事难知。",
      "道要玄微，天机深远，下手速修犹太迟。",
      "蓬莱路，仗三千行满，动步云归。"
    ],
    "rhythmic": "沁园春"
  },
  {
    "author": "吕岩",
    "paragraphs": [
      "我有屋三间。",
      "柱用八山。",
      "周回四壁海遮拦。",
      "万象森罗为斗栱，瓦盖青天。",
      "无漏得多年。",
      "结就因缘。",
      "修成功行满三千。",
      "降得火龙伏得虎，陆地通仙。"
    ],
    "rhythmic": "浪淘沙"
  },
  {
    "author": "吕岩",
    "paragraphs": [
      "别无巧妙，与你方儿一个。",
      "子后午前定息坐。",
      "夹脊双门昆仑过。",
      "恁时得气力，思量我。"
    ],
    "rhythmic": "失调名"
  },
  {
    "author": "吕岩",
    "paragraphs": [
      "坎离乾兑分子午。",
      "但认取、自家宗祖。",
      "炼甲庚、更降龙虎。",
      "地雷震动山头雨。",
      "要浇灌、黄芽出土。",
      "有人若问是谁传，但说道、先生姓吕。"
    ],
    "rhythmic": "步蟾宫"
  },
  {
    "author": "吕岩",
    "paragraphs": [
      "落日数声啼鸟，香风满路吹花。",
      "道人邀我煮新茶。",
      "荡涤胸中潇洒。",
      "世事不堪回首，梦魂犹绕天涯。",
      "凤停桥畔即吾家，管甚月明今夜。"
    ],
    "rhythmic": "西江月"
  },
  {
    "author": "吕岩",
    "paragraphs": [
      "琳馆清标，琼台丽质，何年天上飞来。",
      "扬州暂倚，后土为深栽。",
      "独立乾坤一树，春风占、万朵齐开。",
      "天然巧，蕊珠圆簇，玉瓣轻裁。",
      "见一花九朵，类玲珑玉斝，错落琼杯。",
      "得满盛香露，洗荡尘埃。",
      "是真元孕育，有仙风道骨，岂是凡胎。",
      "问真宰，难留下土，携而上蓬莱。"
    ],
    "rhythmic": "沁园春"
  },
  {
    "author": "海哥",
    "paragraphs": [
      "海哥风措。",
      "被渔人、下网打住。",
      "将在帝城中，每日教言语。",
      "甚时节、放我归去。",
      "龙王传语。",
      "这里思量你。",
      "千回万度。",
      "螃蟹最恓惶，鲇鱼尤忧虑。"
    ],
    "rhythmic": "失调名"
  },
  {
    "author": "何仙姑",
    "paragraphs": [
      "千门万户，尽七颠八倒，掘地寻天。",
      "真个玄妙，返作笑胡言。",
      "无为大道人行少，向捏怪途中有万千。",
      "伤感。",
      "蜣转却做灵丹。",
      "无奈伤嗟最苦，又不知端的，枉弃了家缘。",
      "时间清净，岂解汞收铅。",
      "心思意想，何曾遣暂合眼。",
      "阴魔作睡缠。",
      "展转。",
      "越思深返作仇冤。",
      "谁信无中生有，有中生无，万派归源。"
    ],
    "rhythmic": "八声甘州"
  },
  {
    "author": "宋媛",
    "paragraphs": [
      "云破蟾光穿晓户。",
      "敧枕凄凉，多少伤心处。",
      "惟有相思情最苦。",
      "檀郎咫尺千山阻。",
      "莫学飞花兼落絮。",
      "摇荡春风，迤逦抛人去。",
      "结尽寸肠千万缕。",
      "如今认得先辜负。"
    ],
    "rhythmic": "蝶恋花"
  },
  {
    "author": "宋媛",
    "paragraphs": [
      "东风成阵送春归。",
      "庭花高下飞。",
      "柔条缭绕入帘帏。",
      "斑斑装舞衣。",
      "云鬓乱，坐偷啼。",
      "郎来何负期。",
      "人生恰似这芳菲。",
      "芳菲能几时。"
    ],
    "rhythmic": "阮郎归"
  },
  {
    "author": "吴城小龙女",
    "paragraphs": [
      "帘卷曲栏独倚。",
      "江展暮天无际。",
      "泪眼不曾晴，家在吴头楚尾。",
      "数点雪花乱委。",
      "扑漉沙鸥惊起。",
      "诗句欲成时，没入苍烟丛里。"
    ],
    "rhythmic": "清平乐令・清平乐"
  },
  {
    "author": "蔡真人",
    "paragraphs": [
      "阑干曲，红扬绣帘旌。",
      "花嫩不禁纤手捻，被风吹去意还惊。",
      "眉黛蹙山青。",
      "铿铁板，闲引步虚声。",
      "尘世无人知此曲，却骑黄鹤上瑶京。",
      "风冷月华清。"
    ],
    "rhythmic": "望江南・忆江南"
  },
  {
    "author": "懒堂女子",
    "paragraphs": [
      "绿净湖光，浅寒先到芙蓉岛。",
      "谢池幽梦属才郎，几度生春草。",
      "尘世多情易老。",
      "更那堪、秋风袅袅。",
      "晓来羞对，香芷汀洲，枯荷池沼。",
      "恨锁横波，远山浅黛无人扫。",
      "湘江人去叹无依，此意从谁表。",
      "喜趁良宵月皎。",
      "况难逢、人间两好。",
      "莫辞沉醉，醉入屏山，只愁天晓。"
    ],
    "rhythmic": "烛影摇红"
  },
  {
    "author": "巫山神女",
    "paragraphs": [
      "瑶阙琼宫，高枕巫山十二。",
      "睹瞿塘、千载滟滟云涛沸。",
      "异景无穷好，闲吟满酌金卮。",
      "忆前时。",
      "楚襄王，曾来梦中相会。",
      "吾正鬓乱钗横，敛霞衣云缕。",
      "向前低揖。",
      "问我仙职。",
      "桃杏遍开，绿草萋萋铺地。",
      "燕子来时，向巫山、朝朝行雨暮行云，有闲时，只恁画堂高枕。"
    ],
    "rhythmic": "惜奴娇"
  },
  {
    "author": "巫山神女",
    "paragraphs": [
      "绕绕云梯，上彻青霄霞外。",
      "与诸仙同饮，镇长春醉。",
      "虎啸猿吟，碧桃香异风飘细。",
      "希奇。",
      "想人间难识，这般滋味。",
      "姮娥奏乐箫韶，有仙音异品，自然清脆。",
      "遏住行云不敢飞。",
      "空凝滞。",
      "好是波澜澄湛，一溪香水。"
    ],
    "rhythmic": "惜奴娇"
  },
  {
    "author": "巫山神女",
    "paragraphs": [
      "山染青螺缥渺，人间难陟。",
      "有珍珠光照，昼夜无休息。",
      "仙景无极。",
      "欲言时。",
      "汝等何知。",
      "且修心，要观游，亦非。",
      "大段难易。",
      "下俯浮生，尚自争名逐利。",
      "岂不省，来岁扰扰兵戈起。",
      "天惨云愁，念时衰如何是。",
      "使我辈、终日蓬宫下泪。"
    ],
    "rhythmic": "惜奴娇"
  },
  {
    "author": "巫山神女",
    "paragraphs": [
      "再启诸公，百岁还如电急。",
      "高名显位瞬息尔。",
      "泛水轻沤，霎那间、难久立。",
      "画烛当风里。",
      "安能久之。",
      "速往茅峰割爱，休名避世。",
      "等功成、须有上真相引指。",
      "放死求生，施良药、功无比。",
      "千万记。",
      "此个奇方第一。"
    ],
    "rhythmic": "惜奴娇"
  },
  {
    "author": "巫山神女",
    "paragraphs": [
      "方结实累累。",
      "翠枝交映，蟠桃颗颗，仙味真香美。",
      "遂命双成，持灵刀割来，耳服一粒，令我延年万岁。",
      "堪笑东方，便启私心盗饵。",
      "使宫中仙伴，递互相尤殢。",
      "无奈双成，向王母高陈之。",
      "遂指方，偷了蟠桃是你。"
    ],
    "rhythmic": "惜奴娇"
  },
  {
    "author": "巫山神女",
    "paragraphs": [
      "紫云绛霭，高拥瑶砌。",
      "晓光中、无限剖列。",
      "肃整天仙队。",
      "又有殊音欲举，声还止。",
      "朝罢时。",
      "亦有清香飘世。",
      "玉驾才兴，高上真仙尽退。",
      "有琼花如雪，散漫飞空里。",
      "玉女金童，捧丹文、传仙诲。",
      "抚诸仙，早起劳卿过耳。"
    ],
    "rhythmic": "惜奴娇"
  },
  {
    "author": "巫山神女",
    "paragraphs": [
      "光阴奇。",
      "扶桑宫里。",
      "日月常昼，风物鲜明可爱。",
      "无阴晦。",
      "大帝频銮於瑶池。",
      "朱阑外，乘凤飞。",
      "教主开颜命醉。",
      "宝乐齐吹。",
      "尽是琼姿天妓。",
      "每三杯，须用圣母亲来揖。",
      "异果名花几千般，香盈袂。",
      "意欲归。",
      "却乘鸾车凤翼。"
    ],
    "rhythmic": "惜奴娇"
  },
  {
    "author": "巫山神女",
    "paragraphs": [
      "显焕明霞，万丈祥云高布，望仙官衣带，曳曳临香砌。",
      "玉兽齐焚，满高穹、盘龙势。",
      "大帝起。",
      "玉女金童遍侍。",
      "奉敕宣言，甚荷诸仙厚意。",
      "复回奏，感恩顿首皆躬袂。",
      "奏毕还宫，尚依然云霞密，奇更异。",
      "非我君，何闻耳。"
    ],
    "rhythmic": "惜奴娇"
  },
  {
    "author": "巫山神女",
    "paragraphs": [
      "吾归矣。",
      "仙宫久离。",
      "洞户无人管之。",
      "专俟吾归。",
      "欲要开金燧。",
      "千万频修己。",
      "言讫无忘之。",
      "哩囉哩。",
      "此去无由再至。",
      "事冗难言，尔辈须能自会。",
      "汝之言，还便是如吾意。",
      "大抵方寸平平，无忧耳。",
      "虽改易之。",
      "愁何畏。"
    ],
    "rhythmic": "惜奴娇"
  },
  {
    "author": "玉英",
    "paragraphs": [
      "塞上早春时。",
      "暖律犹微。",
      "柳舒金线拂回堤。",
      "料得江乡应更好，开尽梅溪。",
      "昼漏渐迟迟。",
      "愁损仙机。",
      "几回无语敛双眉。",
      "凭遍阑干十二曲，日下楼西。"
    ],
    "rhythmic": "浪淘沙"
  },
  {
    "author": "紫姑",
    "paragraphs": [
      "绣帘垂，画堂悄，寒风淅沥。",
      "遥天万里，黯淡同云幂幂。",
      "渐纷纷、六花零乱散空碧。",
      "姑射宴瑶池，把碎玉、零珠抛掷。",
      "林峦望中，高下琼瑶一白。",
      "严子陵钓台迷踪迹。",
      "追惜。",
      "燕然画角，宝钥珊瑚，是时丞相，虚作银城换得。",
      "当此际、偏宜访袁安宅。",
      "醺醺醉了，任他金钗舞困，玉壶频侧。",
      "又是东君，暗遣花神，先报南国。",
      "昨夜江梅，漏泄春消息。"
    ],
    "rhythmic": "白苎"
  },
  {
    "author": "清源真君",
    "paragraphs": [
      "才举意，玄象照离宫。",
      "坎女离男金水火，几多铁骑漫英雄。",
      "最苦是云中。",
      "辽阳鹤，惊起老苍龙。",
      "四海九州沾惠泽，狼烟影里弄清风。",
      "堪作主人公。"
    ],
    "rhythmic": "望江南・忆江南"
  },
  {
    "author": "李季萼",
    "paragraphs": [
      "东风忽起黄昏雨。",
      "红紫飘残香满路。",
      "凭阑空有惜春心，浓绿满枝无处诉。",
      "春光背我堂堂去。",
      "纵有黄金难买住。",
      "欲将春去问残花，花亦不言春已暮。"
    ],
    "rhythmic": "木兰花・玉楼春"
  },
  {
    "author": "随车娘子",
    "paragraphs": [
      "别酒未斟心先醉。",
      "忽听阳关辞故里。",
      "扬鞭勒马到皇都，三题尽，当际会。",
      "稳跳龙门三级水。",
      "天意令吾先送喜。",
      "不审君侯知得未。",
      "蔡邕博识爨桐声，君背负，只此是。",
      "酒满金杯来劝你。"
    ],
    "rhythmic": "天仙子"
  },
  {
    "author": "紫姑",
    "paragraphs": [
      "睹娇红细捻。",
      "是西子、当日留心千叶。",
      "西都竞栽接。",
      "赏园林台榭，何妨日涉。",
      "轻罗慢褶。",
      "费多少、阳和调燮。",
      "向晓来、露浥芳苞，一点醉红潮颊。",
      "双靥。",
      "姚黄国艳，魏紫天香，倚风羞怯。",
      "云鬓试插。",
      "引动狂蜂浪蝶。",
      "况东君开宴，赏心乐事，莫惜献酬频叠。",
      "看相将，红药翻阶，尚馀侍妾。"
    ],
    "rhythmic": "瑞鹤仙"
  },
  {
    "author": "玉真",
    "paragraphs": [
      "已谢芳华更不留。",
      "几经秋。",
      "故宫台榭只荒邱。",
      "忍回头。",
      "塞外风霜家万里，望中愁。",
      "楚魂湘血恨悠悠。",
      "此生休。"
    ],
    "rhythmic": "杨柳枝"
  },
  {
    "author": "乩仙",
    "paragraphs": [
      "凄凉天气，凄凉院落，凄凉时候。",
      "孤鸿叫斜月，伴寒灯残漏。",
      "落尽梧桐秋影瘦。",
      "菱鉴古、画眉难就。",
      "重阳又近也，对黄花依旧。"
    ],
    "rhythmic": "忆少年"
  },
  {
    "author": "乩仙",
    "paragraphs": [
      "鸾舆初驾，牛车齐发，隐隐鹊桥咿轧。",
      "尤云殢雨正欢浓，但只怕、来朝初八。",
      "霞垂彩幔，月明银烛，馥郁香喷金鸭。",
      "年年此际一相逢，未审是、甚时结煞。"
    ],
    "rhythmic": "鹊桥仙"
  },
  {
    "author": "琴精",
    "paragraphs": [
      "音音音。",
      "音音你负心。",
      "你真负心。",
      "孤负我到如今。",
      "记的年时，低低唱、浅浅斟。",
      "一曲值千金。",
      "如今寂寞古墙阴。",
      "秋风荒草白云深。",
      "断桥流水何处寻。",
      "凄凄切切，冷冷清清，教奴怎禁。"
    ],
    "rhythmic": "千金意"
  },
  {
    "author": "珍娘",
    "paragraphs": [
      "溪雾溪烟溪景新。",
      "溶溶春水浸春云。",
      "碧琉璃底静无尘。",
      "风扬游丝随蝶翅，雨飘飞絮湿鸳唇。",
      "桃花片片送残春。"
    ],
    "rhythmic": "浣溪沙"
  },
  {
    "author": "刘清之",
    "paragraphs": [
      "江南十月春风早。",
      "见枝上、梅英小。",
      "爱日初升清雾晓。",
      "绣筵中启，星图高挂，膝下斑衣绕。",
      "今年献寿多欢笑。",
      "弄玉新将二雏好。",
      "此曲尊前何所祷。",
      "十分康乐，十分强健，一树庄椿老。"
    ],
    "rhythmic": "青玉案"
  },
  {
    "author": "刘焘",
    "paragraphs": ["念谁伴、茜裙翠袖。"],
    "rhythmic": "玉交枝・忆秦娥"
  },
  {
    "author": "田为",
    "paragraphs": ["映竹园啼乌。"],
    "rhythmic": "失调名"
  },
  {
    "author": "崔中",
    "paragraphs": [
      "自己阳生，正是中虚，静极动时。",
      "默地雷微震，冲开玉户，天心朗彻，放下帘帏。",
      "真火冲融，灵泉复凑，不昧谷神何险危。",
      "自然妙，若三川龙跃，九万鹏飞。",
      "中中二土成圭。",
      "意眷恋浓如母护儿。",
      "这恍惚真容，不空不色，窈冥妙象，无识无知。",
      "命住丹圆，全真体道，夺志精修休自迟。",
      "收功了，把三才全理，一贯全归。"
    ],
    "rhythmic": "沁园春"
  },
  {
    "author": "何锄翁",
    "paragraphs": [
      "二气旋还，三宫升降，往来於是无穷。",
      "透关神水，铅汞过三峰。",
      "返复周流八脉，戊己炼、阴虎阳龙。",
      "凝情处，金光朗朗，身外见形容。",
      "灵光，真造化，天机深远，推测难通。",
      "算利名酒色，恰似秋风。",
      "大道玄炉进火，三田内养出神功。",
      "功成后，金书来诏，平步赴瑶宫。"
    ],
    "rhythmic": "满庭芳"
  },
  {
    "author": "无名氏",
    "paragraphs": [
      "红牙板歇。",
      "韶声断、六么初彻。",
      "小槽酒滴真珠竭。",
      "紫玉瓯圆，浅浪泛春雪。",
      "香芽嫩蕊清心骨。",
      "醉中襟量与天阔。",
      "夜阑似觉归仙阙。",
      "走马章台，踏碎满街月。"
    ],
    "rhythmic": "醉落魄・一斛珠"
  },
  {
    "author": "无名氏",
    "paragraphs": [
      "浪蕊浮花，当不住、晚风吹了。",
      "微雨过，池塘飞絮，一帘晴画。",
      "寂寂山光春似梦，依依草色熏如酒。",
      "近新来、怕上小红楼，凭阑眺。",
      "心事阻，诗情少。",
      "东皇去，良辰杳。",
      "想故园闲趣，水村烟柳。",
      "此日鹃声天不管，当年燕子人何有。",
      "叹江南、离别酒初醒，频回首。"
    ],
    "rhythmic": "满江红"
  },
  {
    "author": "无名氏",
    "paragraphs": [
      "三级掀腾波浪，一堂庆会风云。",
      "快乘霹雳化龙门。",
      "头角人中有分。",
      "谁状个中佳致，须还笔扫千军。",
      "是他画手亦通神。",
      "同向来春夺迅。"
    ],
    "rhythmic": "西江月"
  },
  {
    "author": "无名氏",
    "paragraphs": [
      "身禀五行正气，此心如鉴光明。",
      "不从龟鹤问年龄。",
      "万物有衰有盛。",
      "多谢道人著眼，我於身世常轻。",
      "任从性巧与心灵，此事从来分定。"
    ],
    "rhythmic": "西江月"
  },
  {
    "author": "无名氏",
    "paragraphs": [
      "真个美。",
      "水墨观音难比。",
      "闻道观音谁不害。",
      "见来须顶礼。",
      "徐步金莲满地。",
      "那更兰心聪慧。",
      "一曲清歌离皓齿。",
      "梁尘飞不已。"
    ],
    "rhythmic": "谒金门"
  },
  {
    "author": "无名氏",
    "paragraphs": [
      "邦人前世条缘，福星遇得长庚李。",
      "光芒初照，一声霹雳，重开天地。",
      "试问年来，民间安枕，伊谁之赐。",
      "有青天白日，和风甘雨，公如父、氏如子。",
      "今度虎牌重到，感皇恩、欢声千里。",
      "衮归未晚，纱笼人物，御屏名字。",
      "碧嶂长春，清江不尽，棠阴堪憩。",
      "愿年年把酒，庆公初度，祝公千岁。"
    ],
    "rhythmic": "水龙吟"
  },
  {
    "author": "无名氏",
    "paragraphs": [
      "个个修行，人人咽纳，谁悟真道。",
      "曲径多岐，旁门小法，误了人多少。",
      "容成岂是，神仙究竟，采药谩多炉灶。",
      "忽一朝，脱却桶底，性根坏倒。",
      "争如内观，无为清净，学取本来庄老。",
      "匹配阴阳，抽添铅汞，八卦为端表。",
      "人生如梦，流年似箭，回首也须闻早。",
      "贪迷恋，春花秋月，何时是了。"
    ],
    "rhythmic": "永遇乐"
  },
  {
    "author": "无名氏",
    "paragraphs": [
      "万法由心，应观法界，一切心造。",
      "老子瞿昙，同归去揆，不离心是道。",
      "自从识得，坎离交济，炼药粗知昏晓。",
      "云腾雨飞，蟾宫兔走，丹阙更无烦恼。",
      "气中真液，液中真气，和合不多不少。",
      "种出黄芽，炼成赤水，龙虎交围绕。",
      "七返九还，工夫到后，还我旧时年少。",
      "待三千、功圆行满，恁时是了。"
    ],
    "rhythmic": "永遇乐"
  },
  {
    "author": "无名氏",
    "paragraphs": [
      "学道修心，存神炼性，直要轻举。",
      "补脑还精，流水不腐，户枢终不蠹。",
      "日魂月魄，抟归炉鼎，真气自然流聚。",
      "把心猿缚住，意马追回，迥无尘虑。",
      "定中明有，阳龙阴火，水火透时为度。",
      "八段奇文，千口活法，向上有一路。",
      "吕公高尚，未离人世，有分也须相遇。",
      "约十洲三岛，骖鸾跨鹤，大家同去。"
    ],
    "rhythmic": "永遇乐"
  },
  {
    "author": "无名氏",
    "paragraphs": [
      "养水养精，养神养血，先须养气。",
      "日月阴阳，六爻八卦，细看参同契。",
      "灵躯灵宝，千言万语，不过坎离两字。",
      "向昆仑顶上，返本还元，要明终始。",
      "一身虽小，如同天地，八万四千馀里。",
      "玄牝之门，生生万化，都在冲和内。",
      "此真真外，别无真谛，方信道一而已。",
      "异时见锺吕，如有未明，请师指示。"
    ],
    "rhythmic": "永遇乐"
  },
  {
    "author": "无名氏",
    "paragraphs": [
      "至道不遥只在迩。",
      "毫厘差失如千里。",
      "道是难来元却易。",
      "如相契。",
      "一超直入如来地。",
      "水火交时为既济。",
      "三尸六贼都回避。",
      "只此长生仍久视。",
      "身口意。",
      "化成一点冲和气。"
    ],
    "rhythmic": "渔家傲"
  },
  {
    "author": "无名氏",
    "paragraphs": [
      "神是性兮气是命。",
      "神不外驰气自定。",
      "幸有崔公入药镜。",
      "如究竟。",
      "全真固蒂归根静。",
      "主客内明方外应。",
      "灵台粲发天光莹。",
      "两个壶中一片景。",
      "急修省。",
      "莫待临渴去掘井。"
    ],
    "rhythmic": "渔家傲"
  },
  {
    "author": "无名氏",
    "paragraphs": [
      "精养灵根神守气。",
      "天然子母何曾离。",
      "昼夜六时长在意。",
      "三田内。",
      "温温天地中和水。",
      "十二楼前白雪腻。",
      "九宫台畔黄芽遂。",
      "日月山头朝上帝。",
      "神光起。",
      "腾身直出烟霄外。"
    ],
    "rhythmic": "渔家傲"
  },
  {
    "author": "无名氏",
    "paragraphs": [
      "我有光珠无买价。",
      "光明常照芝田下。",
      "更没之乎并者也。",
      "知音寡。",
      "世间谁是能行者。",
      "一万精光浑守舍。",
      "四百四病都齐罢。",
      "透出火龙归造化。",
      "回仙驾。",
      "更无一点尘随马。"
    ],
    "rhythmic": "渔家傲"
  },
  {
    "author": "无名氏",
    "paragraphs": [
      "抱元能守一，四大自轻安。",
      "心中须返照，几曾闲。",
      "金乌衔耀，飞入烂银盘。",
      "心心心是道，只在心心，更於何处求仙。",
      "又何须衣冕，燕处欲超然。",
      "荣华能几日，便凋残。",
      "修真甚易，积行累功难。",
      "劝君强为善，五浊三途，便为云岛神山。"
    ],
    "rhythmic": "促拍满路花"
  },
  {
    "author": "无名氏",
    "paragraphs": [
      "人能常清静，天涤悉皆归。",
      "一真含众妙，入希夷。",
      "昭文不会，气候有成亏。",
      "妄心寂灭尽，困睡饥餐，更无作用施为。",
      "自然，炉鼎就，光彩透帘帏。",
      "玉池神水涌，上生肥。",
      "如人饮水，冷暖自家知。",
      "自家性命事，自家了得，自家性命便宜。"
    ],
    "rhythmic": "促拍满路花"
  },
  {
    "author": "无名氏",
    "paragraphs": [
      "若论修养事，知有几多门。",
      "谛当归宿处，是灵根。",
      "至真至道，简易合乾坤。",
      "坎离并水火，止是筌蹄，粹然一点长存。",
      "个中如荐得，悟了五千言。",
      "金晶飞肘后，透昆仑。",
      "清江九曲，一棹破烟昏。",
      "水击三千里，九万鹏程，化成元是冥鲲。"
    ],
    "rhythmic": "促拍满路花"
  },
  {
    "author": "衣白山人",
    "paragraphs": [
      "一粒金丹，大如黍米，定中降胎。",
      "运阴阳根本，东龙西虎，结凝金水，择地深栽。",
      "九载无亏，三田功满，卦气周圆炉鼎开。",
      "偷元化，用自然宗祖，全在灵台。",
      "真才。",
      "休恋尘埃。",
      "况颖悟明堂婴未孩。",
      "幸淮滨相遇，灵丹付了，亲留玄旨，期进仙阶。",
      "此去何时，水云高会，更上烟霞岐路哉。",
      "人间世，任王侯贵显，同委蒿莱。"
    ],
    "rhythmic": "沁园春"
  },
  {
    "author": "吕岩",
    "paragraphs": [
      "鼎里坎离，壶中天地，满怀风月，一吸虚空。",
      "尘寰里，何人识我，开口问鸿濛。",
      "云中。",
      "三弄笛，岳阳楼外，天远霞红。",
      "笑骑黄鹤，暂过海陵东。",
      "拂袖呵呵归去，銮和玉珮，风响乔松。",
      "君若要，知吾踪迹，试与问仙翁。"
    ],
    "rhythmic": "失调名",
    "tags": ["岳阳楼"]
  },
  {
    "author": "吕岩",
    "paragraphs": [
      "葆炼中分相火，行持外借方鞋。",
      "清虚爽彻御□□。",
      "□□□□□□。",
      "□□□□□□，□□灵宝为胎。",
      "十分无极至真来。",
      "恍惚芝骈羽盖。"
    ],
    "rhythmic": "西江月"
  },
  {
    "author": "吕岩",
    "paragraphs": [
      "一日清欢何往，十年旧事重拈。",
      "细风斜日到江南。",
      "春满平湖潋滟。",
      "黄简手题龙篆，绿舆前控鸾骖。",
      "玉清真軿署仙衔。",
      "列职灵台书监。"
    ],
    "rhythmic": "西江月"
  },
  {
    "author": "吕岩",
    "paragraphs": [
      "乾坤未裂。",
      "有物如何别。",
      "解把鸿濛擘破，说不知、知不说。",
      "妙诀。",
      "真难彻。",
      "知音世所绝。",
      "要识阴阳颠倒，月中日、日中月。"
    ],
    "rhythmic": "霜天晓角"
  },
  {
    "author": "熊禾",
    "paragraphs": [
      "旧事凭谁诉。",
      "记锦宫、初试浓妆，前身天女。",
      "玉辇行春娇侍夜，浴殿温泉轻注。",
      "一点点、猩红啼吐。",
      "绣屋篝香春睡足，细温存，怕遣惊风雨。",
      "春孟散，暗凝伫。",
      "韶华寂寞今何许。",
      "想故宫、柳亦凝愁，倚栏停舞。",
      "欲趁啼鹃归月下，可奈川回山阻。",
      "倩万里、鹄来衔子。",
      "工部无诗虽结恨，道无香、更恨痴人语。",
      "拌绝艳，付黄土。"
    ],
    "rhythmic": "贺新郎"
  },
  {
    "author": "李之仪",
    "paragraphs": [
      "清润奇峰名韫玉，温其质并琼瑶。",
      "中分瀑布写云涛。",
      "双峦呈翠色，气象两相高。",
      "珍重幽人诚好事，绿窗聊助风骚。",
      "寄言俗客莫相嘲。",
      "物轻人意重，千里赠鹅毛。"
    ],
    "rhythmic": "临江仙"
  },
  {
    "author": "李之仪",
    "paragraphs": ["匀妆了。", "背人微笑。", "风入玲珑罩。"],
    "rhythmic": "点绛唇"
  },
  {
    "author": "叶梦得",
    "paragraphs": [
      "何处难忘酒，朱夏日偏长。",
      "湖山地胜潇湘，十里芰荷香。",
      "柳外新蝉惊晚，楼上疏帘垂翠，簟枕晚生凉。",
      "纨扇摇霜月，曲水泛流觞。",
      "流年去，今古梦，几千场。",
      "虚名浮利，输却几许好时光。",
      "幸有碧云深处，存取朱颜绿鬓，流落又何妨。",
      "莫厌人世间，频入醉中乡。",
      "蔺卿全璧我蹉跎。"
    ],
    "rhythmic": "水调歌头"
  },
  {
    "author": "黄庭坚",
    "paragraphs": ["屋角数声鸦噪柳。"],
    "rhythmic": "失调名"
  },
  {
    "author": "黄庭坚",
    "paragraphs": ["旧家杨柳依依绿，长锁春来庭院。"],
    "rhythmic": "失调名"
  },
  {
    "author": "黄庭坚",
    "paragraphs": [
      "轻风袅断沈烟炷。",
      "霏微尽日寒塘雨。",
      "残绣没心情。",
      "鸟啼花外声。",
      "离愁难自制。",
      "年少乖盟誓。",
      "寂寞掩朱门。",
      "罗衣空泪痕。"
    ],
    "rhythmic": "菩萨蛮"
  },
  {
    "author": "黄庭坚",
    "paragraphs": [
      "荡漾生涯身已老。",
      "短蓑箬笠扁舟小。",
      "深入水云人不到。",
      "吟复笑。",
      "一轮明月长相照。",
      "谁谓阿师来问道。",
      "一桡直与传心要。",
      "船子踏翻才是了。",
      "波渺渺。",
      "长鲸万古无人钓。"
    ],
    "rhythmic": "渔家傲"
  },
  {
    "author": "黄叔达",
    "paragraphs": [
      "落帽晚风回。",
      "又报黄花一番开。",
      "扶杖老人心未老，堪咍。",
      "漫有才情付与谁。",
      "芳意正徘徊。",
      "传与西风且慢吹。",
      "明日馀尊还共倒，重来。",
      "未必秋香一夜衰。"
    ],
    "rhythmic": "南乡子"
  },
  {
    "author": "盼盼",
    "paragraphs": [
      "少年看花双鬓绿。",
      "走马章台管弦逐。",
      "而今老更惜花深，终日看花看不足。",
      "坐中美女颜如玉。",
      "为我一歌金缕曲。",
      "归时压得帽檐敧，头上春风红蔌蔌。"
    ],
    "rhythmic": "惜花容"
  },
  {
    "author": "晁端礼",
    "paragraphs": [
      "锦堂深，兽炉轻喷沈烟。",
      "紫檀槽、金泥花面，美人斜抱当筵。",
      "挂罗绶、素肌莹玉，近鸾翅、云鬓梳蝉。",
      "玉笋轻拢，龙香细抹，凤凰飞出四条弦。",
      "碎牙板、烦襟消尽，秋气满庭轩。",
      "今宵月，依稀向人，欲斗婵娟。",
      "变新声、能翻往事，眼前风景依然。",
      "路漫漫、汉妃出塞，夜悄悄、商妇移船。",
      "马上愁思，江边怨感，分明都向曲中传。",
      "困无力、劝人金盏，须要倒垂莲。",
      "拼沈醉，身世恍然，一梦游仙。"
    ],
    "rhythmic": "绿头鸭・多丽"
  },
  {
    "author": "晁端礼",
    "paragraphs": [
      "晚云收，淡天一片琉璃。",
      "烂银盘、来从海底，皓色千里澄辉。",
      "莹无尘、素娥淡伫，静可数、丹桂参差。",
      "玉露初零，金风未凛，一年无似此佳时。",
      "露坐久，疏莹时度，乌鹊正南飞。",
      "瑶台冷，栏干凭暖，玉下迟迟。",
      "念佳人，音尘别后，对此应解相思。",
      "最关情、漏声正永，暗断肠、花影偷移。",
      "料得来宵，清光未减，阴晴天气又争知。",
      "共凝恋、如今别后，还是隔年期。",
      "人强健，清尊素影，长愿相随。"
    ],
    "rhythmic": "绿头鸭・多丽",
    "tags": ["宋词三百首"]
  },
  {
    "author": "晁端礼",
    "paragraphs": [
      "高阳方面，河间都会，三关地最称雄。",
      "粉堞万层，金城百雉，楼横一带长虹。",
      "烟素敛晴空。",
      "正望迷平野，目断飞鸿。",
      "易水风烟，范阳山色有无中。",
      "安边暂倚元戎。",
      "看纶巾对酒，羽扇摇风。",
      "金勒少年，吴钩壮士，宁论卫霍前功。",
      "乃眷在清衷。",
      "恐凤池虚久，归去匆匆。",
      "幸有佳人锦瑟，玉笋且轻拢。"
    ],
    "rhythmic": "望海潮"
  },
  {
    "author": "晁端礼",
    "paragraphs": [
      "夜来深雪前村路，应是早梅初绽。",
      "故人赠我，江头春信，南枝向暖。",
      "疏影横斜，暗香浮动，月明溪浅。",
      "向亭边驿畔，行人立马，频回首、空肠断。",
      "别有玉溪仙馆。",
      "寿阳人、初匀妆面。",
      "天教占了，百花头上，和羹未晚。",
      "最是关情处，高楼上、一声羌管。",
      "仗谁人向道，何如留取，倚朱栏看。"
    ],
    "rhythmic": "水龙吟"
  },
  {
    "author": "晁端礼",
    "paragraphs": [
      "岭梅香雪飘零尽，繁杏枝头犹未。",
      "小桃一种，妖娆偏占，春工用意。",
      "微喷丹砂，半含朝露，粉墙低倚。",
      "似谁家丱女，娇痴怨别，空凝睇、东风里。",
      "好是佳人半醉。",
      "近横波、一枝争媚。",
      "元都观里，武陵溪上，空随流水。",
      "惆怅如红雨，风不定、五更天气。",
      "念当年门里，如今陌上，洒离人泪。"
    ],
    "rhythmic": "水龙吟"
  },
  {
    "author": "晁端礼",
    "paragraphs": [
      "小桃零落春将半。",
      "双燕却来池馆。",
      "名园相倚，初开繁杏，一枝遥见。",
      "竹外斜穿，柳间深映，粉愁香怨。",
      "任红敧宋玉，墙头千里，曾牵惹、人肠断。",
      "常记山城斜路，喷清香、日迟风暖。",
      "春阴挫后，马前惆怅，满枝红浅。",
      "深院帘垂雨，愁人处、碎红千片。",
      "料明年更发，多应更好，约邻翁看。"
    ],
    "rhythmic": "水龙吟"
  },
  {
    "author": "晁端礼",
    "paragraphs": [
      "倦游京洛风尘，夜来病酒无人问。",
      "九衢雪小，千门月淡，元宵灯近。",
      "香散眉梢，冻消池面，一番春信。",
      "记南楼醉里，西城宴阙，都不管、人春困。",
      "屈指流年未几，早人惊、潘郎双鬓。",
      "当时体态，如今情绪，多应瘦损。",
      "马上墙头，纵教瞥见，也难相认。",
      "凭栏干，但有盈盈泪眼，把罗襟搵。"
    ],
    "rhythmic": "水龙吟"
  },
  {
    "author": "晁端礼",
    "paragraphs": [
      "霖雨成功，堂称继美，旧说安阳家世。",
      "峻岳降神，长庚应梦，佳辰况当秋霁。",
      "玉函金篆，帝锡与、寿眉齯齿。",
      "向清时、便告老，尽取貂蝉轻弃。",
      "把朝庭旧勋屈指。",
      "有谁人似此，能全终始。",
      "谤书顿释，先芬未泯，君王自为知己。",
      "看花临水。",
      "算已号、醉吟居士。",
      "奈苍生，尚满望、谢公重起。"
    ],
    "rhythmic": "上林春・一落萦"
  },
  {
    "author": "晁端礼",
    "paragraphs": [
      "伊洛清波，嵩山秀色，共与皇家为瑞。",
      "挺生异质，亲逢盛旦，簪缨旧传家世。",
      "雁炉烟里，罩一段、照人清气。",
      "灿金章、映紫绶，自是真官标致。",
      "把朝廷缙绅屈指。",
      "有谁人似得，多才多艺。",
      "片言悟主，封侯赐璧，君王自为知己。",
      "暂来卧治。",
      "况廊庙、正多虚位。",
      "看登庸，辅圣主、万年康济。"
    ],
    "rhythmic": "上林春・一落萦"
  },
  {
    "author": "晁端礼",
    "paragraphs": [
      "天与疏慵，人怜憔悴，分甘抛弃簪缨。",
      "有时乘兴，波上叶舟轻。",
      "十里横塘过雨，荷香细、苹末风清。",
      "真如画，残霞淡日，偏向柳梢明。",
      "凝情。",
      "尘网外，鲈鱼旋鲙。",
      "芳酒深倾。",
      "又算来、何须身后浮名。",
      "无限沧浪好景，蓑笠下、且遣馀生。",
      "长歌去，机心尽矣，鸥鹭莫相惊。"
    ],
    "rhythmic": "满庭芳"
  },
  {
    "author": "晁端礼",
    "paragraphs": [
      "绿绕群峰，红摇千柄，夜来暑雨初收。",
      "共君乘兴，轻舸信悠悠。",
      "且尽一尊别酒，荷香里、满酌轻讴。",
      "明朝去，征帆夜落，何处好汀洲。",
      "风流。",
      "吾小阮，朝辞东观，夕向南州。",
      "况圣时、争教贾傅淹留。",
      "若过寻阳亭上，琵琶泪、莫洒清秋。",
      "堤边柳，从今爱惜，留待系归舟。"
    ],
    "rhythmic": "满庭芳"
  },
  {
    "author": "晁端礼",
    "paragraphs": [
      "北渚澄兰，南山凝翠，望中浑似仙乡。",
      "万家烟霭，朱户锁垂杨。",
      "好是飞泉漱玉，回环遍、小曲深坊。",
      "西风里，芙蕖带雨，飘散满城香。",
      "微凉。",
      "湖上好，桥虹倒影，月练飞光。",
      "命玳簪促席，云鬓分行。",
      "谁似风流太守，端解道、春草池塘。",
      "须留恋，神京纵好，此地也难忘。"
    ],
    "rhythmic": "满庭芳"
  },
  {
    "author": "晁端礼",
    "paragraphs": [
      "雪满貂裘，风摇金辔，笑看锦带吴钩。",
      "照人清鬓，年少定封侯。",
      "此去马啼何处，山万叠、济水南州。",
      "君知否，卢郎未老，曾是恣狂游。",
      "风流。",
      "佳丽地，十年屈指，一梦回头。",
      "最难忘，西湖北渚澄秋。",
      "玉砌雕栏好在，桃共李、能忆人不。",
      "衰翁也，多情为我，将恨寄红楼。"
    ],
    "rhythmic": "满庭芳",
    "tags": ["西湖"]
  },
  {
    "author": "晁端礼",
    "paragraphs": [
      "浅约鸦黄，轻匀螺黛，故教取次梳妆。",
      "减轻琶面，新样小鸾凰。",
      "每为花娇玉嫩，容对客、斜倚银床。",
      "春来病，兰薰半歇，一管舞衣裳。",
      "悲凉。",
      "人事改，三春秾艳，一夜繁霜。",
      "似人归洛浦，云散高唐。",
      "痛念你、平生分际，辜负我、临老风光。",
      "罗裙在，凭谁为我，求取返魂香。"
    ],
    "rhythmic": "满庭芳"
  },
  {
    "author": "晁端礼",
    "paragraphs": [
      "倦贰文昌，乐请左符，双旌去指东藩。",
      "有腰金新宠，昼锦荣观。",
      "独步文章，家传素业，世宝青毡。",
      "动欢声和气，里巷初惊，侍从衣冠。",
      "朱门映柳，绮窗临水，盛游应记当年。",
      "端解道、香留罗袜，墨在蛮笺。",
      "惆怅江边侧帽，寻似花底遗鞭。",
      "不如沈醉，莫思身外，且斗樽前。"
    ],
    "rhythmic": "雨中花・夜行船"
  },
  {
    "author": "晁端礼",
    "paragraphs": [
      "豆蔻梢头，鸳鸯帐里，扬州一梦初惊。",
      "忆当时相见，双眼偏明。",
      "南浦绿波，西城杨柳，痛悔多情。",
      "望征鞍不见，况是并州，自古高城。",
      "几多映月凭肩私语，傍花和泪深盟。",
      "争信道、三年虚负，一事无成。",
      "瑶珮空传好好，秦筝闻说琼琼。",
      "此心在了，半边明镜，终遇今生。"
    ],
    "rhythmic": "雨中花・夜行船"
  },
  {
    "author": "晁端礼",
    "paragraphs": [
      "流水知音，轻裘共敝，相逢才换星霜。",
      "多少风亭棋酒，画阁丝簧。",
      "纤指声犹馀响，红粉泪已成行。",
      "怅绿波浦上，芳草堤边，又整归航。",
      "新移槛竹，手种庭花，未容烂熳飞觞。",
      "归去也、重趋丹禁，密侍清光。",
      "醉帽斜萦御柳，朝衣浓惹天香。",
      "帝城春好，多应不念，水郭渔乡。"
    ],
    "rhythmic": "雨中花・夜行船"
  },
  {
    "author": "晁端礼",
    "paragraphs": [
      "记红颜日、向瑶阶，得俊饮、散蓬壶。",
      "绣鞍纵骄马，故坠鞭柳径，缓辔花衢。",
      "斗帐兰釭曲，曾是振、声名上都。",
      "醉倒旗亭，更深未归，笑倩人扶。",
      "光阴到今二纪，算难寻前好，懒访仙居。",
      "近来似闻道，向雾关云洞，自乐清虚。",
      "月帔与星冠，不念我、华鬚皓鬓。",
      "纵教重有相逢，似得旧时无。"
    ],
    "rhythmic": "玉楼宴"
  },
  {
    "author": "晁端礼",
    "paragraphs": [
      "正中秋初过，淡碧云容，嫩凉天气。",
      "紫府真仙，暂谪居尘世。",
      "慕道高情，照人清骨，是寿星标致。",
      "德在民心，勋藏帝室，清芬相继。",
      "庭有芝兰，世调鼎鼐，晋美乌衣，汉称韦氏。",
      "未必当时，解功成身退。",
      "天下苍生，未知此意，望谢公重起。",
      "善颂阴资，何须更觅，西山灵剂。"
    ],
    "rhythmic": "醉蓬莱"
  },
  {
    "author": "晁端礼",
    "paragraphs": [
      "看梅梢初动，池面冰澌，小春时候。",
      "当日生贤，庆黄家忠厚。",
      "龙种殊常，照人眉宇，似汝阳端秀。",
      "世取贤科，胪传圣语，增光华胃。",
      "天汉灵源，最为亲近，茅土真封，旧相传授。",
      "开府新恩，拜除书非久。",
      "鸣佩拖绅，曳香摇翠，向画堂称寿。",
      "物外光阴，樽前笑语，年年依旧。"
    ],
    "rhythmic": "醉蓬莱"
  },
  {
    "author": "晁端礼",
    "paragraphs": [
      "乍酒醒孤馆，梦断幽窗，嫩凉天气。",
      "潇洒情怀，想乡关迢递。",
      "一枕清风，半帘残月，是闷人滋味。",
      "南浦离多，东阳带缓，新来憔悴。",
      "因念当时，乱花深径，画楫环溪，屡陪欢醉。",
      "踪迹飘流，顿相望千里。",
      "水远山高，雁沈鱼阻，奈信音难寄。",
      "吟社阑珊，酒徒零落，重寻无计。"
    ],
    "rhythmic": "醉蓬莱"
  },
  {
    "author": "晁端礼",
    "paragraphs": [
      "天锡禹圭尧瑞，君王受厘，未央宫殿。",
      "三五庆元宵，扫春寒、花外蕙风轻扇。",
      "龙阙前瞻，凤楼背耸，中有鳌峰见。",
      "渐紫宙、星河晚。",
      "放桂华浮动，金莲开遍。",
      "御帘卷。",
      "须臾万乐喧天，群仙扶辇。",
      "云间，都人望天表，正仙葩竞插，异香飘散。",
      "春宵苦长短。",
      "指花阴，愁听漏传银箭。",
      "京国繁华，太平盛事，野老何因见。",
      "但时效华封祝，愿岁岁闻道，金舆游宴。",
      "暗魂断。",
      "天涯望极长安远。"
    ],
    "rhythmic": "金人捧露盘"
  },
  {
    "author": "晁端礼",
    "paragraphs": [
      "宫梅弄粉，御柳摇金，又喜皇州春早。",
      "盛世生贤，真仙应运，当日来从三岛。",
      "车马喧青晓。",
      "看千锺赐饮，中人传诏。",
      "最好是、芝兰并砌，鸣佩腰金，彩衣相照。",
      "炉烟袅。",
      "高堂半卷珠帘，神仙飘缈。",
      "须信槐庭荫美，凤沼波澄，屈指十年三到。",
      "九叙重歌，元圭再锡，已把成功来告。",
      "四海瞻仪表。",
      "庆君臣会集，诗符天保。",
      "况自有、仙风道骨，玉函金篆，阴功须报。",
      "方知道。",
      "八千岁月椿难老。"
    ],
    "rhythmic": "玉女摇仙佩"
  },
  {
    "author": "晁端礼",
    "paragraphs": [
      "轻衫短帽，重入长安道。",
      "屈指十年中，一回来、一回渐老。",
      "朋游在否，落托更能无，朱弦悄。",
      "知音少。",
      "拨断相思调。",
      "花边柳外，潇洒愁重到。",
      "深院锁春风，悄无人、桃花自笑。",
      "金钗一股，拟欲问音尘，天杳杳。",
      "波渺渺。",
      "何处寻蓬岛。"
    ],
    "rhythmic": "蓦山溪"
  },
  {
    "author": "晁端礼",
    "paragraphs": [
      "栏干十二，倚遍还重倚。",
      "一曲一般愁，对芳草、伤春千里。",
      "绮窗深处，还解忆人无，碧云辞，红叶字。",
      "曾仗东风寄。",
      "缭墙深院，无路通深意。",
      "纵使得新声，又争知、相如名字。",
      "从来风韵，潇洒不禁愁，拈梨花，看菊蕊。",
      "应也成憔悴。"
    ],
    "rhythmic": "蓦山溪"
  },
  {
    "author": "晁端礼",
    "paragraphs": [
      "广寒宫殿，千里同云晓。",
      "飞雪满空来，翦云英、群仙齐到。",
      "乱飘僧舍，密处洒歌楼，闲日少。",
      "风光好。",
      "且共宾朋笑。",
      "华堂深处，满满觥船掉。",
      "梅蕊拆来看，已偷得、春风些小。",
      "绮罗香暖，不怕卷珠帘，沈醉了。",
      "樽前倒。",
      "红袖休来叫。"
    ],
    "rhythmic": "蓦山溪"
  },
  {
    "author": "晁端礼",
    "paragraphs": [
      "春来心事，分付千锺酒。",
      "午醉梦还醒，两眉愁、才消又有。",
      "天涯远梦，归路日中迷，楚云深，孤馆静，潇洒梨花手。",
      "回文歌罢，幽恨新兼旧。",
      "帘影卷斜阳，乱红飞、风摇暮柳。",
      "独携此意，和泪上层楼，尽平芜，穷远目，认断千山首。"
    ],
    "rhythmic": "蓦山溪"
  },
  {
    "author": "晁端礼",
    "paragraphs": [
      "嫩柳初摇翠。",
      "怪朝来早有，飞花零坠。",
      "洞门斜开，珠帘初卷，惊起谢娘吟缀。",
      "蕊珠宫殿晓，谁乱把、云英揉碎。",
      "气候晚，被寒风卷渡，龙沙千里。",
      "沈醉。",
      "深院里。",
      "粉面照人，疑是瑶池会。",
      "润拂炉烟，寒欺酒力，低压管弦声沸。",
      "艳阳过半也，应是好、郊原新霁。",
      "待更与上层楼，遍倚栏干十二。"
    ],
    "rhythmic": "喜迁莺"
  },
  {
    "author": "晁端礼",
    "paragraphs": [
      "伫立蘅皋暮，冻云乍敛，霜飙微列。",
      "怅饮杯深，阳关声苦，愁见画船催发。",
      "夜来红泪烛，还解惜、王孙轻别。",
      "怅望处，乍金丝冷落，兰薰销歇。",
      "闻说。",
      "归兴切。",
      "华鬓未生，得意浓时节。",
      "画楫门开，斑衣追逐，晓日凤凰双阙。",
      "帝城春信早，随处有、江梅攀折。",
      "烂熳赏，也多应忘了，东堂风月。"
    ],
    "rhythmic": "喜迁莺"
  },
  {
    "author": "晁端礼",
    "paragraphs": [
      "清和时序。",
      "望桂影渐生，薰风微度。",
      "挺秀金芝，传芳玉叶，天上瑞麟重睹，竞爽谢庭兰玉，信美西壅鸳鸯。",
      "庆门里，把丹枝争折，青云平步。",
      "声誉。",
      "喧盛世，人咏少年，古锦囊中句。",
      "艺祖诸孙，宗王贤子，偏爱汝阳眉宇。",
      "画堂令辰称寿，愿与冈陵同固。",
      "更看取，继汧公勋业，东平茅土。"
    ],
    "rhythmic": "喜迁莺"
  },
  {
    "author": "晁端礼",
    "paragraphs": [
      "络纬催凉，断虹收雨，庭梧报秋。",
      "绕郡城、千顷烟波绿，正鱼肥酒美，名冠东州。",
      "芰荷风细，蒹葭烟淡，宛在潇湘南岸头。",
      "凝望处，似桃源洞口，初泛兰舟。",
      "贤侯。",
      "酝藉风流。",
      "向庭讼闲时多宴游。",
      "有信陵家世，梁园客右，才华高掩，沈谢何刘。",
      "政声朝奏，除书夕至，即看归趋丹凤楼。",
      "须眷恋，况新堂莹澈，好共迟留。"
    ],
    "rhythmic": "沁园春"
  },
  {
    "author": "晁端礼",
    "paragraphs": [
      "忆昔红颜日，金玉等泥沙。",
      "青楼紫陌，惟解惜月与贪花。",
      "谁信如今憔悴，尘暗金徽玉轸，藓污匣中蛇。",
      "一事都无就，双鬓只堪嗟。",
      "恨无情，乌与兔，送年华。",
      "不如归去，无限云水好生涯。",
      "未用轻蓑短棹，犹有青鞋黄帽，行处即吾家。",
      "回首人间世，幽意在青霞。"
    ],
    "rhythmic": "水调歌头"
  },
  {
    "author": "晁端礼",
    "paragraphs": [
      "流水漂花，记同寻阆苑，曾宴桃源。",
      "痛饮狂歌，金盏倒垂莲。",
      "未省负、佳时良夜，烂游风月三年。",
      "别后空报瑶琴，谁听朱弦。",
      "风流少年儒将，有威名震虏，谈笑安边。",
      "寄我新诗，何事赋归田。",
      "想歌酒、情怀如旧，后房应也依然。",
      "此外莫问升沈，且斗樽前。"
    ],
    "rhythmic": "金盏倒垂莲"
  },
  {
    "author": "晁端礼",
    "paragraphs": [
      "枫叶初丹，苹花渐老，蘅皋谁系扁舟。",
      "故人思我，征棹少淹留。",
      "一尊潋滟西风里，共醉倒、同销万古愁。",
      "况今宵自有，明月照人，逼近中秋。",
      "常爱短李家声，金闺彦士，才高沈谢何刘。",
      "片帆初卷，歌吹是扬州。",
      "此心自难拘形役，恨未能、相从烂熳游。",
      "酒醒时，路遥人远，为我频上高楼。"
    ],
    "rhythmic": "百宝装・新燕过妆楼"
  },
  {
    "author": "晁端礼",
    "paragraphs": [
      "淡淡春阳天气，夜来一霎，微雨初晴。",
      "向暖犹寒，时候又是清明。",
      "乱沾衣、桃花雨闹，微弄袖、杨柳风轻。",
      "晓莺声。",
      "唤回幽梦，犹困春酲。",
      "牵萦。",
      "伤春怀抱，东郊烟暖，南浦波平。",
      "况有良朋，载酒同放彩舟行。",
      "劝人归、啼禽有意，催棹去、烟水无情。",
      "黯销凝。",
      "暮云回首，何处高城。"
    ],
    "rhythmic": "玉胡蝶・玉蝴蝶"
  },
  {
    "author": "晁端礼",
    "paragraphs": [
      "苦春宵漏短，梦回晚、酒醒迟。",
      "正小雨初收，馀寒未放，怯试单衣。",
      "娇痴。",
      "最尤殢处，被罗襟、印了宿妆眉。",
      "潇洒春工斗巧，算来不在花枝。",
      "芳菲。",
      "正好踏春，携素手、暂分飞。",
      "料恨月愁花，多应瘦损，风柳腰肢。",
      "归期。",
      "况春未老，过南园、尚及牡丹时。",
      "拼却栏边醉倒，共伊插满头归。"
    ],
    "rhythmic": "木兰花・玉楼春"
  },
  {
    "author": "晁端礼",
    "paragraphs": [
      "断魂凝睇。",
      "望故国迢迢，倦摇征辔。",
      "恨满西风，有千里云山，万重烟水。",
      "遥夜枕冷衾寒，数更筹无寐。",
      "想伊家、应也背著孤灯，暗弹珠泪。",
      "屈指。",
      "重算归期，知他是何时见去里。",
      "翻思绣阁旧时，无一事，只管爱争闲气。",
      "及至恁地单栖，却千般追悔。",
      "从今后，彼此记取，厌厌况味。"
    ],
    "rhythmic": "金盏子"
  },
  {
    "author": "晁端礼",
    "paragraphs": [
      "年时此际，向扁舟同载。",
      "风送征帆暮天外。",
      "对沙汀宿鹭，与波上轻鸥，双双处，相唤相呼自在。",
      "如今重整棹，烟景依然，谁念轻分绣罗带。",
      "向蓬窗独坐，不觉徊徨，鸥与鹭、想一齐惊怪。",
      "怎生得、今宵梦还家，又譬如秉烛，夜阑相对。"
    ],
    "rhythmic": "洞仙歌"
  },
  {
    "author": "晁端礼",
    "paragraphs": [
      "帝里重阳好。",
      "又对短发来吹帽。",
      "满目风光还似旧，奈樽前人老。",
      "暗忆当年，伴侣同倾倒。",
      "夸俊游、争买千金笑。",
      "到如今憔悴，恰似华胥一觉。",
      "此恨何时了。",
      "旧游屈指愁重到。",
      "小曲深坊闲信马，掩朱扉悄悄。",
      "怎得个多情，为我传音耗。",
      "但向伊、耳边轻轻道。",
      "道近来应是，望了卢郎年少。"
    ],
    "rhythmic": "安公子"
  },
  {
    "author": "晁端礼",
    "paragraphs": [
      "丹扆疏恩，庆闱受命，圣朝广孝非常。",
      "大邑高封，名兼寿考辉光。",
      "闾巷相传盛事，焕丝五色成章。",
      "崇新栋，天语荣夸，共瞻积善华堂。",
      "灵龟荐祉，紫鸾称寿，千锺泛酒，百和焚香。",
      "况有新教歌舞，妙选丝篁。",
      "馀庆从今沓至，看儿孙、朱紫成行。",
      "闻说道，贤得阴功，姓名仍在仙乡。"
    ],
    "rhythmic": "庆寿光"
  },
  {
    "author": "晁端礼",
    "paragraphs": [
      "鸳瓦霜轻，玳帘风细，高门瑞气非烟。",
      "积厚源深，有长庚应梦，乔岳生贤。",
      "妙龄秀发，庆谢庭、兰玉争妍。",
      "名动缙绅，况文章政术，俱是家传。",
      "别有阴功厚德，向东州、治狱平反。",
      "玉函高篆，仙风道骨，锡与长年。",
      "最好素秋新霁，对画堂、高启宾筵。",
      "何妨纵乐笙歌，剩举觥船。"
    ],
    "rhythmic": "黄鹂绕碧树"
  },
  {
    "author": "晁端礼",
    "paragraphs": [
      "龙阁先芬，凤毛荣继，当世英妙。",
      "峻岳储灵，长庚应梦，还庆佳辰到。",
      "黄花浥露，碧瓦凝霜，香馥郡齐清晓。",
      "忆当年、青云平步，共喜骤跻华要。",
      "阴功厚德，玉符金篆，锡与世间难老。",
      "注意方浓，分符屡请，雅志人应少。",
      "棠阴无讼，乐府新教，正醉山频倒。",
      "有谁莱衣游戏，萱堂寿考。"
    ],
    "rhythmic": "永遇乐"
  },
  {
    "author": "晁端礼",
    "paragraphs": [
      "五两风轻，移舟向、斜阳岛外。",
      "最好是、潇湘烟景，自然心会。",
      "倒影芙蓉明镜底，更折花嗅西风里。",
      "待问君、明日向何州，东南指。",
      "人生事，谁如意。",
      "剩拼取，尊前醉。",
      "想升沈有命，去来非己。",
      "菊老松深三径在，田园已有归来计。",
      "问甚时、重此望归舟，远相对。"
    ],
    "rhythmic": "满江红"
  },
  {
    "author": "晁端礼",
    "paragraphs": [
      "燕子来时，清明过了，桃花乱飘红雨。",
      "倦客凄凉，千里云山将暮。",
      "泪眸回望，人在玉楼深处。",
      "向此多应念远，凭栏无语。",
      "芳菲可惜轻负。",
      "空鞭弄游丝，帽冲飞絮。",
      "恨满东风，谁识此时情绪。",
      "数声啼鸟，劝我不如归去。",
      "纵写香笺，仗谁寄与。"
    ],
    "rhythmic": "春晴"
  },
  {
    "author": "晁端礼",
    "paragraphs": [
      "满浦亭前杨柳，一年两度攀条。",
      "瞬息光阴都几许，离情常是迢迢。",
      "须信沈腰易瘦，争教潘鬓相饶。",
      "不忍重寻香径，还来独立溪桥。",
      "唯有无情东去水，来时曾傍兰桡。",
      "今夜欲求好梦，望中莫遣魂销。"
    ],
    "rhythmic": "河满子"
  },
  {
    "author": "晁端礼",
    "paragraphs": [
      "又是青春将暮。",
      "望极桃溪归路。",
      "洞户悄无人，空锁一庭红雨。",
      "凝伫。",
      "凝伫。",
      "人面不知何处。"
    ],
    "rhythmic": "醉桃源・阮郎归"
  },
  {
    "author": "晁端礼",
    "paragraphs": [
      "谪仙海上驾鲸鱼。",
      "谈笑下蓬壶。",
      "神寒骨重真男子，是我家、千里龙驹。",
      "经纶器业，文章光焰，流辈更谁如。",
      "渊明元与世情疏。",
      "松菊爱吾庐。",
      "他年定契非熊卜，也未应、鹤发樵渔。",
      "手栽露桃，亲移云杏，真是种星榆。"
    ],
    "rhythmic": "一丛花"
  },
  {
    "author": "晁端礼",
    "paragraphs": [
      "蜀锦满林花，三年重到。",
      "应被花枝笑人老。",
      "半开微谢，占得几多时好。",
      "便须拼痛饮、花前倒。",
      "醉中但记，红围绿绕。",
      "人面花光斗相照。",
      "缭墙重院，爱惜遮藏须早。",
      "免如攀折柳，临官道。"
    ],
    "rhythmic": "感皇恩"
  },
  {
    "author": "晁端礼",
    "paragraphs": [
      "柳条弄色梅飘粉。",
      "还是元宵近。",
      "小楼深巷月胧明，记得恁时风景。",
      "庭花影转，珠帘人静，依旧厌厌闷。",
      "如今对酒翻成恨。",
      "春瘦罗衣褪。",
      "王孙何处草萋萋，辜负小欢幽兴。",
      "谁知此际，有人灯下，偷把归期问。"
    ],
    "rhythmic": "御街行"
  },
  {
    "author": "晁端礼",
    "paragraphs": [
      "萱草栏干，榴花庭院。",
      "悄无人语重帘卷。",
      "屏山掩梦不多时，斜风雨细江南岸。",
      "昼漏初传，林莺百啭。",
      "日长暗记残香篆。",
      "洞房消息有谁知，几回欲问梁间燕。"
    ],
    "rhythmic": "踏莎行"
  },
  {
    "author": "晁端礼",
    "paragraphs": [
      "柳暗重门，花深小院。",
      "盆池昨夜新荷卷。",
      "银床斜倚小屏风，吴波澄淡春山远。",
      "纨扇风轻，薰炉烟断。",
      "日高睡起眉山浅。",
      "尘侵鸾镜懒匀妆，谁人与整钗头燕。"
    ],
    "rhythmic": "踏莎行"
  },
  {
    "author": "晁端礼",
    "paragraphs": [
      "衰柳残荷，长山远水。",
      "扁舟荡漾烟波里。",
      "离杯莫厌百分斟，船头转便三千里。",
      "红日初斜，西风渐起。",
      "琵琶休洒青衫泪。",
      "区区游宦亦何为，林泉早作归来计。"
    ],
    "rhythmic": "踏莎行"
  },
  {
    "author": "晁端礼",
    "paragraphs": [
      "潋滟长波迎鹢首。",
      "雨淡烟轻，过了清明候。",
      "岸草汀花浑似旧。",
      "行人只是添清瘦。",
      "沈水香消罗袂透。",
      "双橹声中，午梦初惊后。",
      "枕上懵腾犹病酒。",
      "卷帘数尽长堤柳。"
    ],
    "rhythmic": "蝶恋花"
  },
  {
    "author": "晁端礼",
    "paragraphs": [
      "骨秀肌香冰雪莹。",
      "潇洒风标，赋得温柔性。",
      "鬆髻遗钿慵不整。",
      "花时长是厌厌病。",
      "枕上晓来残酒醒。",
      "一带屏山，千里江南景。",
      "指点烟村横小艇。",
      "何时携手重寻胜。"
    ],
    "rhythmic": "蝶恋花"
  },
  {
    "author": "晁端礼",
    "paragraphs": [
      "花倚东风柳弄春。",
      "分明浅笑与轻嚬。",
      "更忆当时声细细，偎人。",
      "秦筝轻衬砑罗裙。",
      "别后此欢谁更共。",
      "春梦。",
      "只凭胡蝶伴飞魂。",
      "独倚高楼还日暮。",
      "情绪。",
      "浮烟漠漠雨昏昏。"
    ],
    "rhythmic": "定风波"
  },
  {
    "author": "晁端礼",
    "paragraphs": [
      "幽香闲艳露华浓。",
      "晚妆慵。",
      "略匀红。",
      "春困厌厌，常爱鬓云鬆。",
      "早是自来莲步小，新样子，为谁弓。",
      "画堂西下小栏东。",
      "醉醒中。",
      "苦匆匆。",
      "卷上珠帘，依旧半床空。",
      "香灺满炉人未寝，花弄月，竹摇风。"
    ],
    "rhythmic": "江城子"
  },
  {
    "author": "晁端礼",
    "paragraphs": [
      "石榴双叶忆同寻。",
      "卜郎心。",
      "向谁深。",
      "长恁娇痴，尤殢怎生禁。",
      "内样双眉新画得，还印了，在罗襟。",
      "相思幽怨付鸣琴。",
      "望来音。",
      "久沈沈。",
      "若论当初，谁信有如今。",
      "瘦尽标容羞见也，明镜子，任尘侵。"
    ],
    "rhythmic": "江城子"
  },
  {
    "author": "晁端礼",
    "paragraphs": [
      "今夜征帆何处落，烟村几点人家。",
      "莫惊双泪向风斜。",
      "渔人西塞曲，商女后庭花。",
      "从此五湖归去好，一杯酒送生涯。",
      "多情犹解惜年华。",
      "春闺重见处，霜鬓不须嗟。"
    ],
    "rhythmic": "临江仙"
  },
  {
    "author": "晁端礼",
    "paragraphs": [
      "去路湘桃破萼，归时乳燕巢梁。",
      "不成一事又还乡。",
      "也是经春游荡。",
      "香炉重燃鸂鶒，罗衾再拂鸳鸯。",
      "今宵应解话愁肠。",
      "指点尘生绣帐。"
    ],
    "rhythmic": "西江月"
  },
  {
    "author": "晁端礼",
    "paragraphs": [
      "洛浦神仙流品，姑山冰雪肌肤。",
      "谁家池馆雨晴初。",
      "肠断风标白鹭。",
      "国艳枉教无语，玉颜不待施朱。",
      "采菱人散夜蟾孤。",
      "冷落西溪风露。"
    ],
    "rhythmic": "西江月"
  },
  {
    "author": "晁端礼",
    "paragraphs": [
      "红窗小艇雨馀天。",
      "李郭未神仙。",
      "片时篷底幽梦，即是五湖船。",
      "追往事，惜流年。",
      "恨风烟。",
      "向人依旧，两行垂杨，一片新蝉。"
    ],
    "rhythmic": "诉衷情"
  },
  {
    "author": "晁端礼",
    "paragraphs": [
      "吴宫绝艳楚宫腰。",
      "怯挂紫檀槽。",
      "纤纤玉笋轻拈，莺语弄春娇。",
      "松钿带，亸金翘。",
      "暗香飘。",
      "红牙拍碎，绛蜡烧残，月淡天高。"
    ],
    "rhythmic": "诉衷情"
  },
  {
    "author": "晁端礼",
    "paragraphs": [
      "金盆水冷又重煨。",
      "不肯傍妆台。",
      "从教髻鬟鬆慢，斜亸卷云钗。",
      "莲步稳，黛眉开。",
      "后园回。",
      "手挼柳带，鬓插梅梢，探得春来。"
    ],
    "rhythmic": "诉衷情"
  },
  {
    "author": "晁端礼",
    "paragraphs": [
      "朦胧月午。",
      "点滴梨花雨。",
      "青翼欺人多谩语。",
      "消息知他真否。",
      "兽炉鸳被重熏。",
      "故将灯火挑昏。",
      "最恨西风摇幕，误人几度迎门。"
    ],
    "rhythmic": "清平乐"
  },
  {
    "author": "晁端礼",
    "paragraphs": [
      "深沈玉宇。",
      "枕簟清无暑。",
      "睡起花阴初转午。",
      "一霎飞云过雨。",
      "雨馀隐隐残雷。",
      "夕阳却照庭槐。",
      "莫把绣帘垂下，妨它双燕归来。"
    ],
    "rhythmic": "清平乐"
  },
  {
    "author": "晁端礼",
    "paragraphs": [
      "琐窗朱户。",
      "曾是娇眠处。",
      "只有馀香留得住。",
      "满地花钿翠羽。",
      "三年宋玉东邻。",
      "断肠月夕烟春。",
      "看取画屏深处，题诗欲付何人。"
    ],
    "rhythmic": "清平乐"
  },
  {
    "author": "晁端礼",
    "paragraphs": [
      "清樽泛菊。",
      "共剪西窗烛。",
      "一抹朱弦新按曲。",
      "更遣歌喉细逐。",
      "明朝匹马西风。",
      "黄云衰草重重。",
      "试问剑歌悲壮，何如玉指轻拢。"
    ],
    "rhythmic": "清平乐"
  },
  {
    "author": "晁端礼",
    "paragraphs": [
      "误入仙家小洞来。",
      "碧桃花落乱浮杯。",
      "满身罗绮裛香煤。",
      "醉倒任眠深迳里，醒时须插满头归。",
      "更收馀蕊酿新醅。"
    ],
    "rhythmic": "浣溪沙"
  },
  {
    "author": "晁端礼",
    "paragraphs": [
      "紫蔓凝阴绿四垂。",
      "暗香撩乱扑罗衣。",
      "醉眠惟有落花知。",
      "玉笋纤纤初嗅罢，乌云娜娜乱簪时。",
      "此般风韵雅相宜。"
    ],
    "rhythmic": "浣溪沙"
  },
  {
    "author": "晁端礼",
    "paragraphs": [
      "阆苑瑶台指旧居。",
      "当年一念别仙都。",
      "庆门曾梦得明珠。",
      "赋畀已教尘累浅，修持更与俗缘疏。",
      "慧心从此悟真如。"
    ],
    "rhythmic": "浣溪沙"
  },
  {
    "author": "晁端礼",
    "paragraphs": [
      "似火山榴映翠娥。",
      "依依香汗浥轻罗。",
      "恼人无奈是横波。",
      "金凿落倾欢事少，玉搔头袅闷时多。",
      "不留人住意如何。"
    ],
    "rhythmic": "浣溪沙"
  },
  {
    "author": "晁端礼",
    "paragraphs": [
      "一见郎来双眼明。",
      "春风楼上玉箫声。",
      "谁信同心双结子、苦难成。",
      "瑶珮空传张好好，钿筝谁继薛琼琼。",
      "若是今生无此分、有来生。"
    ],
    "rhythmic": "浣溪沙"
  },
  {
    "author": "晁端礼",
    "paragraphs": [
      "清润风光雨后天。",
      "蔷薇花谢绿窗前。",
      "碧琉璃瓦欲生烟。",
      "十里闲情凭蝶梦，一春幽怨付鲲弦。",
      "小楼今夜月重圆。"
    ],
    "rhythmic": "浣溪沙"
  },
  {
    "author": "晁端礼",
    "paragraphs": [
      "昼漏迟迟出建章。",
      "惊回残梦日犹长。",
      "风微歌吹度昭阳。",
      "沈水烧残金鸭冷，胭脂匀罢紫绵香。",
      "一枝花影上东廊。"
    ],
    "rhythmic": "浣溪沙"
  },
  {
    "author": "晁端礼",
    "paragraphs": [
      "湘簟纱厨午睡醒。",
      "起来庭院雨初晴。",
      "夕阳偏向柳梢明。",
      "懒炷薰炉沈水冷，罢摇纨扇晚凉生。",
      "莫将闲事恼卿卿。"
    ],
    "rhythmic": "浣溪沙"
  },
  {
    "author": "晁端礼",
    "paragraphs": [
      "薄衾小枕重门闭。",
      "孤灯照著人无寐。",
      "风雨夜来多。",
      "春寒可奈何。",
      "深闺香暖处。",
      "还解怜人否。",
      "只道不来归。",
      "那知心似飞。"
    ],
    "rhythmic": "菩萨蛮"
  },
  {
    "author": "晁端礼",
    "paragraphs": [
      "午阴未转晴窗暖。",
      "无风著地杨花满。",
      "睡起日犹长。",
      "卷帘红杏香。",
      "春心无处定。",
      "又作花时病。",
      "芳草伴离愁。",
      "绵绵早晚休。"
    ],
    "rhythmic": "菩萨蛮"
  },
  {
    "author": "晁端礼",
    "paragraphs": [
      "百花未报芳菲信。",
      "一枝探得春风近。",
      "只有雪争光。",
      "更无花似香。",
      "孤标天赋与。",
      "冷艳谁能顾。",
      "庭院好深藏。",
      "莫教开路傍。"
    ],
    "rhythmic": "菩萨蛮"
  },
  {
    "author": "晁端礼",
    "paragraphs": [
      "卷帘风入双双燕。",
      "燕双双入风帘卷。",
      "明月晓啼莺。",
      "莺啼晓月明。",
      "断肠空望远。",
      "远望空肠断。",
      "楼上几多愁。",
      "愁多几上楼。"
    ],
    "rhythmic": "菩萨蛮"
  },
  {
    "author": "晁端礼",
    "paragraphs": [
      "远山眉映横波脸。",
      "脸波横映眉山远。",
      "云鬓插花新。",
      "新花插鬓云。",
      "断魂离思远。",
      "远思离魂断。",
      "门掩未黄昏。",
      "昏黄未掩门。"
    ],
    "rhythmic": "菩萨蛮"
  },
  {
    "author": "晁端礼",
    "paragraphs": [
      "正向溪堂欢笑。",
      "忽惊传新诏。",
      "马啼准拟乐郊行，又却近、长安道。",
      "鹳鹊楼边初到。",
      "未花残莺老。",
      "崔徽歌舞有馀风，应忘了、东平好。"
    ],
    "rhythmic": "一落索"
  },
  {
    "author": "晁端礼",
    "paragraphs": [
      "木兰舟稳桃花浪。",
      "重到清溪上。",
      "刘郎惆怅武陵迷。",
      "无限落英飞絮、水东西。",
      "玉觞潋滟谁相送。",
      "一觉扬州梦。",
      "不知何物最多情。",
      "惟有南山不改、旧时青。"
    ],
    "rhythmic": "虞美人"
  },
  {
    "author": "晁端礼",
    "paragraphs": [
      "短亭过尽长亭到。",
      "未忍过征棹。",
      "天涯自是别离身。",
      "更折一枝杨柳、赠行人。",
      "淮阴堤上残阳里，暮草连空翠。",
      "一樽别酒苦匆匆。",
      "还似陇头流水、各西东。"
    ],
    "rhythmic": "虞美人"
  },
  {
    "author": "晁端礼",
    "paragraphs": [
      "伤春怀抱。",
      "清明过后莺声老。",
      "劝君莫向愁人道。",
      "又被香轮，碾破青青草。",
      "夜来风雨连清晓。",
      "秋千院落无人到。",
      "梦回酒醒愁多少。",
      "犹赖春寒，未放花开了。"
    ],
    "rhythmic": "一斛珠"
  },
  {
    "author": "晁端礼",
    "paragraphs": [
      "建溪灵草已先尝。",
      "欢意尚难忘。",
      "未放笙歌，暂留簪珮。",
      "犹有紫芝汤。",
      "醉中纤手殷勤捧，欲去断人肠。",
      "绛蜡迎归，绣鞍扶下，笑语尽闻香。"
    ],
    "rhythmic": "少年游"
  },
  {
    "author": "晁端礼",
    "paragraphs": [
      "多情应解，留连春意，满地萦花惹絮。",
      "王孙何在不归来，又遍满、闲门要路。",
      "咸阳原上，姑苏台下，肠断绿波南浦。",
      "迢迢归思碧连云，解送我、春山尽处。"
    ],
    "rhythmic": "鹊桥仙"
  },
  {
    "author": "晁端礼",
    "paragraphs": [
      "洞户深沈，起来闲绕回郎转。",
      "凤箫声远。",
      "小院杨花满。",
      "旧曲重寻，移遍秦筝雁。",
      "芳心乱。",
      "栏干凭暖。",
      "目向天涯断。"
    ],
    "rhythmic": "点绛唇"
  },
  {
    "author": "晁端礼",
    "paragraphs": [
      "并蒂芙蓉本自双。",
      "晓来波上斗新妆。",
      "朱匀檀口都无语，酒入圆腮各是香。",
      "辞汉曲，别高唐。",
      "芳心应解妒鸳鸯。",
      "不封虢国并秦国，应嫁刘郎与阮郎。"
    ],
    "rhythmic": "鹧鸪天"
  },
  {
    "author": "晁端礼",
    "paragraphs": [
      "红紫飘零绿满城。",
      "春风於此独留情。",
      "谁将十幅吴绫被，扑向熏笼一夜明。",
      "风不定，雨初晴。",
      "晓来苔上拾残英。",
      "连教贮向鸳鸯枕，犹有馀香入梦清。"
    ],
    "rhythmic": "鹧鸪天"
  },
  {
    "author": "晁端礼",
    "paragraphs": [
      "湖上风光寒食近，准拟醉花枝。",
      "不忍东风烂熳时。",
      "红泪湿胭脂。",
      "情知今后游从少，鸾镜懒重窥。",
      "金凤衔花旧绣衣。",
      "憔悴舞腰肢。"
    ],
    "rhythmic": "武陵春"
  },
  {
    "author": "晁端礼",
    "paragraphs": [
      "碧桃花，春婉娩。",
      "未断尘缘，暂别瑶池宴。",
      "谪限迢迢应未满。",
      "乘月骖鸾，曾有深深愿。",
      "帝城赊，凤楼远。",
      "长寿杯深，此际谁人劝。",
      "闷倚屏山凝泪眼。",
      "百和烟中，细想千娇面。"
    ],
    "rhythmic": "苏幕遮"
  },
  {
    "author": "晁端礼",
    "paragraphs": [
      "短亭杨柳接长亭。",
      "攀折赠君行。",
      "莫怪尊前无语，大多分外多情。",
      "何须苦计，时间利禄，身后功名。",
      "且尽十分芳酒，共倾一梦浮生。"
    ],
    "rhythmic": "朝中措"
  },
  {
    "author": "晁端礼",
    "paragraphs": [
      "小庭数朵寒梅放，雪缀霜稜。",
      "装点香英。",
      "玉软琼娇两未胜。",
      "佳人皓腕争攀取，插向壶冰。",
      "素色相乘。",
      "不羡高花万万层。"
    ],
    "rhythmic": "丑奴儿・采桑子"
  },
  {
    "author": "晁端礼",
    "paragraphs": [
      "来朝匹马萧萧去，且醉芳卮。",
      "明夜天涯。",
      "浅酌低吟欲殢谁。",
      "归来应过重阳也，菊有残枝。",
      "纤手重携。",
      "未必秋香一夜衰。"
    ],
    "rhythmic": "丑奴儿・采桑子"
  },
  {
    "author": "晁端礼",
    "paragraphs": [
      "天上星杓春又到。",
      "应律管、微阳已报。",
      "暖信惊梅早。",
      "昨夜南枝，先得芳菲耗。",
      "迟日曈胧光破晓。",
      "馥绣幄、麝炉烟袅。",
      "为寿金壶倒。",
      "四坐簪缨，共比松筠老。"
    ],
    "rhythmic": "惜双双・惜分飞"
  },
  {
    "author": "晁端礼",
    "paragraphs": [
      "纤条绿沁。",
      "春色为伊难禁。",
      "传芳意、东君信任。",
      "燕愁莺懒，怕轻寒犹禁。",
      "护占得、幽香转甚。",
      "粉面初匀，冰肌未饮。",
      "何须爱、妖桃胜锦。",
      "夜阑人静，任月华来浸。",
      "待抱著、花枝醉寝。"
    ],
    "rhythmic": "脱银袍"
  },
  {
    "author": "晁端礼",
    "paragraphs": [
      "别恨绵绵。",
      "屈指三年。",
      "再相逢、情分依然。",
      "君初霜鬓，我已华颠。",
      "况其间有，多少恨，不堪言。",
      "小庭幽槛，菊蕊阑斑。",
      "近清宵、月已婵娟。",
      "莫思身外，且斗樽前。",
      "愿花长好，人长健，月长圆。"
    ],
    "rhythmic": "行香子"
  },
  {
    "author": "晁端礼",
    "paragraphs": [
      "朱户深深小洞房。",
      "曲屏龟甲样，画潇湘。",
      "纱轻蓝嫩镂牙床。",
      "人如玉，一见已心凉。",
      "午枕梦悠扬。",
      "流莺声唤觉，日犹长。",
      "几回烟断玉炉香。",
      "庭花影，不肯上东廊。"
    ],
    "rhythmic": "小重山"
  },
  {
    "author": "晁端礼",
    "paragraphs": [
      "槐阴添绿。",
      "雨馀花落，酒病相续。",
      "闲寻双杏凝伫，池塘暖、鸳鸯浴。",
      "却向窗昼卧，正春睡难足。",
      "叹好梦、一一无凭，帐掩金花座凝目。",
      "当时共赏移红烛。",
      "向花间、小饮杯盘促。",
      "蔷薇花下曾记，双凤带、索题诗曲。",
      "别后厌厌，应是香肌，瘦减罗幅。",
      "问燕子、不肯传情，甚入华堂宿。"
    ],
    "rhythmic": "雨霖铃"
  },
  {
    "author": "晁端礼",
    "paragraphs": [
      "玉纤初拈梅花蕊。",
      "早忆著、上元天气。",
      "重寻旧曲声韵，收拾放灯欢计。",
      "况人生、百岁能几。",
      "任东风、笑我双鬓里。",
      "重来花下醉也，不减旧时风味。"
    ],
    "rhythmic": "玉叶重黄"
  },
  {
    "author": "晁端礼",
    "paragraphs": [
      "楼头已报咚咚鼓。",
      "华堂渐、停杯投箸。",
      "更闻急管频催，凤口香销炷。",
      "花映玉山倾处。",
      "主人无计留宾住。",
      "溪泉泛、越瓯春乳。",
      "醉魂一啜都醒，绛蜡迎归去。",
      "更看后房歌舞。"
    ],
    "rhythmic": "金蕉叶"
  },
  {
    "author": "晁端礼",
    "paragraphs": [
      "月到中秋夜，还胜别夜圆。",
      "高河瑟瑟转金盘。",
      "三十六宫深处、卷帘看。",
      "香雾云鬟湿，清辉玉臂寒。",
      "寻常岂是不婵娟。",
      "吟赏莫辞终夕、动经年。"
    ],
    "rhythmic": "南歌子"
  },
  {
    "author": "晁端礼",
    "paragraphs": [
      "霜压天街不动尘。",
      "千官环珮贺成禋。",
      "三竿阊阖楼边日，五色蓬莱顶上云。",
      "随步辇，卷香裀。",
      "六宫红粉倍添春。",
      "乐章近与中声合，一片仙韶特地新。"
    ],
    "rhythmic": "鹧鸪天"
  },
  {
    "author": "晁端礼",
    "paragraphs": [
      "数骑飞尘入凤城。",
      "朔方诸部奏河清。",
      "圜扉木索频年静，大晟箫韶九奏成。",
      "流协气，溢欢声。",
      "更将何事卜升平。",
      "天颜不禁都人看，许近黄金辇路行。"
    ],
    "rhythmic": "鹧鸪天"
  },
  {
    "author": "晁端礼",
    "paragraphs": [
      "阆苑瑶台路暗通。",
      "皇州佳气正葱葱。",
      "半天楼殿朦胧月，午夜笙歌淡荡风。",
      "车流水，马游龙。",
      "万家行乐醉醒中。",
      "何须更待元宵到，夜夜莲灯十里红。"
    ],
    "rhythmic": "鹧鸪天"
  },
  {
    "author": "晁端礼",
    "paragraphs": [
      "洛水西来泛绿波。",
      "北瞻丹阙正嵯峨。",
      "先皇秘聿无人解，圣子神孙果众多。",
      "民物阜，岁时和。",
      "帝居不用壮山河。",
      "卜年卜世过周室，亿万斯年入咏歌。"
    ],
    "rhythmic": "鹧鸪天"
  },
  {
    "author": "晁端礼",
    "paragraphs": [
      "壁水溶溶漾碧漪。",
      "桥门清晓驻鸾旗。",
      "三千儒服鸳兼鹭，十万犀兵虎与貔。",
      "春服就，舞雩归。",
      "四方争颂育莪诗。",
      "熙丰教养今成效，已见夔龙集凤池。"
    ],
    "rhythmic": "鹧鸪天"
  },
  {
    "author": "晁端礼",
    "paragraphs": [
      "八彩眉开喜色新。",
      "边陲来奏捷书频。",
      "百蛮洞穴皆王土，万里戎羌尽汉臣。",
      "丹转毂，锦拖绅。",
      "充庭列贡集珠珍。",
      "宫花御柳年年好，万岁声中过一春。"
    ],
    "rhythmic": "鹧鸪天"
  },
  {
    "author": "晁端礼",
    "paragraphs": [
      "圣泽昭天下漏泉。",
      "君王慈孝自天然。",
      "四民有养跻仁寿，九族咸亲迈古先。",
      "歌舜日，咏尧年。",
      "竞翻玉管播朱弦。",
      "须知大观崇宁事，不愧生民下武篇。"
    ],
    "rhythmic": "鹧鸪天"
  },
  {
    "author": "晁端礼",
    "paragraphs": [
      "日日仙韶度曲新。",
      "万机多暇宴游频。",
      "歌馀兰麝生纨扇，舞罢珠玑落绣絪。",
      "金屋暖，璧台春。",
      "意中情态掌中身。",
      "近来谁解辞同辇，似说昭阳第一人。"
    ],
    "rhythmic": "鹧鸪天"
  },
  {
    "author": "晁端礼",
    "paragraphs": [
      "万国梯航贺太平。",
      "天人协赞甚分明。",
      "两阶羽舞三苗格，九鼎神金一铸成。",
      "仙鹤唳，玉芝生。",
      "包茅三脊已充庭。",
      "翠华脉脉东封事，日观云深万仞青。"
    ],
    "rhythmic": "鹧鸪天"
  },
  {
    "author": "晁端礼",
    "paragraphs": [
      "金碧觚稜斗极边。",
      "集英深殿听胪传。",
      "齐开雉扇双分影，不动金炉一喷烟。",
      "红锦地，碧罗天。",
      "升平楼上语喧喧。",
      "依稀曾听钧天奏，耳冷人间四十年。"
    ],
    "rhythmic": "鹧鸪天"
  },
  {
    "author": "晁端礼",
    "paragraphs": [
      "太液波澄，向鉴中照影，芙蓉同蒂。",
      "千柄绿荷深，并丹脸争媚。",
      "天心眷临圣日，殿宇分明敞嘉瑞。",
      "弄香嗅蕊。",
      "愿君王，寿与南山齐比。",
      "池边屡回翠辇，拥群仙醉赏，凭栏凝思。",
      "萼绿揽飞琼，共波上游戏。",
      "西风又看露下，更结双双新莲子。",
      "斗状竞美。",
      "问鸳鸯、向谁留意。"
    ],
    "rhythmic": "并蒂芙蓉"
  },
  {
    "author": "晁端礼",
    "paragraphs": [
      "露湿晴花，散红香清影，建章宫殿。",
      "玉宇风来，银河云敛，天外老人星现。",
      "向晓千官入，称庆山呼鳌抃。",
      "凤髓香飘，龙墀翡翠，帘栊高卷。",
      "朝罢仗卫再整，肃鸣鞘，又向瑶池高宴。",
      "海寓承平，君臣相悦，乐奏徵招初遍。",
      "治极将何报，检玉泥金封禅。",
      "见说山中居民，待看雕辇。"
    ],
    "rhythmic": "寿星明・沁园春"
  },
  {
    "author": "晁端礼",
    "paragraphs": [
      "晴景初升风细细。",
      "云收天淡如洗。",
      "望外凤凰双阙，葱葱佳气。",
      "朝罢香烟满袖，近臣报、天颜有喜。",
      "夜来连得封章，奏大河、彻底清泚。",
      "君王寿与天齐，馨香动上穹，频降嘉瑞。",
      "大晟奏功，六乐初调清徵。",
      "合殿春风乍转，万花覆、千官尽醉。",
      "内家传敕，重开宴、未央宫里。"
    ],
    "rhythmic": "黄河清"
  },
  {
    "author": "晁端礼",
    "paragraphs": [
      "晨光射牖，新燕子、一一穿帘飞去。",
      "露唏鸳瓦，萧瑟风生琼宇。",
      "香篆烟消昼永，锁深院、榴花半吐。",
      "映绛绡、冰雪肌肤，自是清凉无暑。",
      "浮荣何用萦怀，冷笑看、车马喧喧尘土。",
      "地偏心远，终日何妨扃户。",
      "一枕江南好梦，泛孤棹、轻烟细雨。",
      "被数声、幽鸟惊回，砌下槐阴亭午。"
    ],
    "rhythmic": "舜韶新"
  },
  {
    "author": "晁端礼",
    "paragraphs": [
      "相识来来，真个为伊，尽把精神役破。",
      "啼殢性□，娇痴做处，双眉镇长愁锁。",
      "为伊恁地，便诸事、自来饶过。",
      "暂时间未覰得，又早孜煎无那。",
      "想从来、性气恁麽。",
      "那堪更等闲，经时抛亸。",
      "料得那里、千僝万僽，嗔我也思量我。",
      "再归见了，算应是、絮得些个。",
      "但初心、尚未改，任从摧挫。"
    ],
    "rhythmic": "上林春・一落萦"
  },
  {
    "author": "晁端礼",
    "paragraphs": [
      "小小中庭，深深洞户，谁人笑里相迎。",
      "有三年窥宋，一顾倾城。",
      "舞态方浓，箫声未阕，又黯离情。",
      "怎奈向，赢得多情怀抱，薄幸声名。",
      "良宵记得，醉中携手，画楼月皎风清。",
      "难忘处、凭肩私语，和泪深盟。",
      "假使钗分金股，休论井引银瓶。",
      "但知记取，此心常在，好事须成。"
    ],
    "rhythmic": "雨中花・夜行船"
  },
  {
    "author": "晁端礼",
    "paragraphs": [
      "向重门深闭，永夜孤眠，梦魂飞过。",
      "梦里分明，共玉人双卧。",
      "粉淡香浓，翠深红浅，是那回梳裹。",
      "楚雨难成，巫云易散，依前惊破。",
      "无绪无聊，向谁分诉，独语独言，自家摧挫。",
      "梦也多磨，更那堪真个。",
      "暗数残更，半敧孤枕，对夜深灯火。",
      "怨泪频弹，愁肠屡断，伊还知麽。"
    ],
    "rhythmic": "醉蓬莱"
  },
  {
    "author": "晁端礼",
    "paragraphs": [
      "细想当初事，又非是、取次相知。",
      "一年来、覰著尚迟。",
      "疑□时、敢共些儿。",
      "似恁秤停期克了，便一成望不相离。",
      "却何期、恩情陡变，中路分飞。",
      "都缘我自心肠软，润就得、转转娇痴。",
      "如今未中再偎随。",
      "选不甚，且从待他疏狂心性，足变堆垛，更吃禁持。",
      "管取你回心，却有投奔人时。"
    ],
    "rhythmic": "吴音子"
  },
  {
    "author": "晁端礼",
    "paragraphs": [
      "眼来眼去，未肯分明道。",
      "有意于人甚不早。",
      "谩教我、心下终日悬悬，星□事，知他何时是了。",
      "几回猜伊意，也是难为，拟待偷怜又胆小。",
      "奈何我已狂迷，怎肯乾休，情深后、不免求告。",
      "但只教、时时得些儿，便拼了一生，为伊烦恼。"
    ],
    "rhythmic": "洞仙歌"
  },
  {
    "author": "晁端礼",
    "paragraphs": [
      "渐渐东风暖。",
      "杏梢梅萼红深浅。",
      "正好花前携素手，却云飞雨散。",
      "是即是、从来好事多磨难。",
      "就中我与你才相见。",
      "便世间烦恼，受了千千万万。",
      "回首空肠断。",
      "甚时与你同欢宴。",
      "但得人心长在了，管天须开眼。",
      "又只恐、日疏日远衷肠变。",
      "便忘了、当本深深愿。",
      "待寄封书去，更与丁宁一遍。"
    ],
    "rhythmic": "安公子"
  },
  {
    "author": "晁端礼",
    "paragraphs": [
      "草草时间欢笑，厌厌别后情怀。",
      "留下一场烦恼去，今回不比前回。",
      "幸自一成休也，阿谁教你重来。",
      "眠梦何曾安稳，身心没处安排。",
      "今世因缘如未断，终期他日重谐。",
      "但愿人心长在，到头天眼须开。"
    ],
    "rhythmic": "河满子"
  },
  {
    "author": "晁端礼",
    "paragraphs": [
      "骂女嗔男，呼奴喝爪。",
      "新来司户多心躁。",
      "家中幸自好熙熙，眉儿皱著乾烦恼。",
      "饱喜饥嗔，多愁早老。",
      "古人言语分明道。",
      "剩须将息少孜煎，人生万事何时了。"
    ],
    "rhythmic": "踏莎行"
  },
  {
    "author": "晁端礼",
    "paragraphs": [
      "火冷灯□山驿静，无人与暖香衾。",
      "阿谁教你惜人深。",
      "一成迷后，不忘有如今。",
      "枕畔耳边都悄悄，忆伊模样声音。",
      "些儿年纪正难禁。",
      "盟言虽在，只恐我痴心。"
    ],
    "rhythmic": "临江仙"
  },
  {
    "author": "晁端礼",
    "paragraphs": [
      "娇羞未惯。",
      "长是低花面。",
      "笑里爱将红袖掩。",
      "遮却双双笑靥。",
      "早来帘下逢伊。",
      "怪生频整衫儿。",
      "元是那回欢会，齿痕犹在凝脂。"
    ],
    "rhythmic": "清平乐"
  },
  {
    "author": "晁端礼",
    "paragraphs": [
      "道著明朝分袂。",
      "早眉头攒翠。",
      "不言不语只偎人，满眼里、汪汪地。",
      "向道不须如此。",
      "转吞声饮气。",
      "一团儿肌骨不禁春，甚有得、许多泪。"
    ],
    "rhythmic": "一落索"
  },
  {
    "author": "晁端礼",
    "paragraphs": [
      "相思最苦。",
      "别来有甚好情绪。",
      "夜间无限凄惶处。",
      "睡不著时，没个人言语。",
      "所恨不能飞上路。",
      "书书直怪迟归去。",
      "外边闲事无心覰。",
      "直自我咱，怕你恶肠肚。"
    ],
    "rhythmic": "一斛珠"
  },
  {
    "author": "晁端礼",
    "paragraphs": [
      "眼来眼去又无言。",
      "教我怎生团。",
      "又不分明，许人一句，纵未也心安。",
      "是即自古常言道，色须是艰难。",
      "愿早得来，虽然容易，管不等闲看。"
    ],
    "rhythmic": "少年游"
  },
  {
    "author": "晁端礼",
    "paragraphs": [
      "从来因被，薄情相误，误得人来已怕。",
      "那回时、有愿不昏沈，甚近日、依前又也。",
      "你莫撋就，偎随人便，却骑墙两下。",
      "自家懑、都望有前程，背地里、莫教人咒骂。"
    ],
    "rhythmic": "鹊桥仙"
  },
  {
    "author": "晁端礼",
    "paragraphs": [
      "我也从来，唤作真个收拾定。",
      "据伊情性。",
      "怎到如今恁。",
      "撋就百般，终是心肠狠。",
      "应难更。",
      "是我薄命。",
      "不怨奴薄幸。"
    ],
    "rhythmic": "点绛唇"
  },
  {
    "author": "晁端礼",
    "paragraphs": [
      "恩义重如山，情意深如海。",
      "假使黄金北斗高，这一分、何由买。",
      "领家看取彩。",
      "莫要胡厮赖。",
      "堂印旁边更碧油，但管取、无人赛。"
    ],
    "rhythmic": "卜算子"
  },
  {
    "author": "晁端礼",
    "paragraphs": [
      "些儿柄把天来大。",
      "闷损也、还知麽。",
      "共伊合下、深盟厚约，比望收因结果。",
      "这好事、难成易破。",
      "到如今、彼此无那。",
      "终日行行坐坐。",
      "未曾识、展眉则个。",
      "若还不是、前生注定，甚得许多摧挫。",
      "去你行、有甚罪过。",
      "送一场、烦恼与我。"
    ],
    "rhythmic": "柳初新"
  },
  {
    "author": "晁端礼",
    "paragraphs": [
      "昨宵争个甚闲事。",
      "又不道、被谁调戏。",
      "任孜孜、求告不回头，诮满眼、汪汪地泪。",
      "奴哥一向不赌是。",
      "算谁敢、共他争气。",
      "且偎随、须有喜欢时，待款款、说些道理。"
    ],
    "rhythmic": "步蟾宫"
  },
  {
    "author": "晁端礼",
    "paragraphs": [
      "飞云骤雨。",
      "草草成暌阻。",
      "寸肠结尽千千缕。",
      "别离谁是没，惟我於中苦。",
      "最苦是，看奴未足抛奴去。",
      "一句临歧语。",
      "忍泪奴听取。",
      "身可舍，情难负。",
      "纵非瓶断绠，也是钗分股。",
      "再见了，知他似得如今否。"
    ],
    "rhythmic": "千秋岁"
  },
  {
    "author": "晁端礼",
    "paragraphs": [
      "旋剔银灯，高褰斗帐。",
      "孜孜地、看伊模样。",
      "端相一饷，揉搓一饷。",
      "不会得、知他甚家娘养。",
      "不见些儿，行思坐想。",
      "分飞后、怎生□向。",
      "天天若许，长长偎傍。",
      "顶带著、一生也即不枉。"
    ],
    "rhythmic": "人娇"
  },
  {
    "author": "晁端礼",
    "paragraphs": [
      "密约幽欢试思忖。",
      "教人又、怎生安稳。",
      "算都来、些子精神，诮烦恼、看看瘦损。",
      "也拟待、罗织伊家，图开解、较些可闷。",
      "把从前、已往寻思，又无可、教人得恨。"
    ],
    "rhythmic": "遍地花"
  },
  {
    "author": "晁端礼",
    "paragraphs": [
      "各自寻思取。",
      "更莫怨他人做。",
      "如今剗地怕相逢，愁多正在相逢处。",
      "人前不敢分明语。",
      "暗里频回顾。",
      "罗襟滴泪无数。",
      "匆匆又是空归去。"
    ],
    "rhythmic": "梁州令"
  },
  {
    "author": "晁端礼",
    "paragraphs": [
      "庞儿周正心儿得。",
      "眼儿单、鼻儿直。",
      "口儿香、发儿黑。",
      "脚儿一折。",
      "从来薄命多阻隔。",
      "未曾有恁相识。",
      "除非烧香做功德。",
      "且图消得。"
    ],
    "rhythmic": "滴滴金"
  },
  {
    "author": "晁端礼",
    "paragraphs": ["花前月下堪垂泪，水边楼上总关心。"],
    "rhythmic": "失调名"
  },
  {
    "author": "晁端礼",
    "paragraphs": [
      "风流心胆，直把春偿酒。",
      "选得一枝花，绮罗中、算来未有。",
      "名园翠苑，风月最佳时，夜迢迢，车款款，是处曾携手。",
      "重来一梦，池馆皆依旧。",
      "幽恨写新诗，托何人、章台问柳。",
      "渔舟归后，云锁武陵溪，水潺潺，花片片，舣棹空回首。"
    ],
    "rhythmic": "蓦山溪"
  },
  {
    "author": "曾肇",
    "paragraphs": [
      "岁晚凤山阴，看尽楚天冰雪。",
      "不待牡丹时候，又使人轻别。",
      "如今归去老江南，扁舟载风月。",
      "不似画梁双燕，有重来时节。"
    ],
    "rhythmic": "好事近"
  },
  {
    "author": "郑仅",
    "paragraphs": [
      "归去。",
      "携笼女。",
      "南陌柔桑三月暮。",
      "使君春思如飞絮。",
      "五马徘徊频驻。",
      "蚕饥日晚空留顾。",
      "笑指秦楼归去。"
    ],
    "rhythmic": "调笑转踏・调笑令"
  },
  {
    "author": "郑仅",
    "paragraphs": [
      "双桨。",
      "小舟荡。",
      "唤取莫愁迎叠浪。",
      "武陵豪客青楼上。",
      "不道风高江广。",
      "千金难买倾城样。",
      "那听绕梁清唱。"
    ],
    "rhythmic": "调笑转踏・调笑令"
  },
  {
    "author": "郑仅",
    "paragraphs": [
      "草草。",
      "最年少。",
      "袖户银屏人窈窕。",
      "瑶琴暗写相思调。",
      "一曲关心多少。",
      "临邛客舍成都道。",
      "苦恨相逢不早。"
    ],
    "rhythmic": "调笑转踏・调笑令"
  },
  {
    "author": "郑仅",
    "paragraphs": [
      "烟暖。",
      "武陵晚。",
      "洞里春长花烂熳。",
      "红英满地溪流浅。",
      "渐听云中鸡犬。",
      "刘朗迷路香风远。",
      "误到蓬莱仙馆。"
    ],
    "rhythmic": "调笑转踏・调笑令"
  },
  {
    "author": "郑仅",
    "paragraphs": [
      "春艳。",
      "桃花脸。",
      "笑倚银屏施宝靥。",
      "良人少有平戎胆。",
      "归路光生弓剑。",
      "青楼春永香帏掩。",
      "独把韶华都占。"
    ],
    "rhythmic": "调笑转踏・调笑令"
  },
  {
    "author": "郑仅",
    "paragraphs": [
      "相慕。",
      "酒家女。",
      "巧笑明眸年十五。",
      "当垆春永寻芳去。",
      "门外落花飞絮。",
      "银鞍白马金吾子。",
      "多谢结裙情素。"
    ],
    "rhythmic": "调笑转踏・调笑令"
  },
  {
    "author": "郑仅",
    "paragraphs": [
      "肠断。",
      "浙江岸。",
      "楼上青帘新酒软。",
      "吴姬绰约开金盏。",
      "的的娇波流盼。",
      "采菱歌罢行云散。",
      "望断侬家心眼。"
    ],
    "rhythmic": "调笑转踏・调笑令"
  },
  {
    "author": "郑仅",
    "paragraphs": [
      "苏小。",
      "最娇妙。",
      "几度尊前曾调笑。",
      "云情雨态知多少。",
      "悔恨相逢不早。",
      "刘郎襟韵正年少。",
      "风月今宵偏好。"
    ],
    "rhythmic": "调笑转踏・调笑令"
  },
  {
    "author": "郑仅",
    "paragraphs": [
      "梦悄。",
      "翠屏晓。",
      "帐里薰炉残蜡照。",
      "赏心乐事能多少。",
      "忍听阳关声调。",
      "明朝门外长安道。",
      "怅望王孙芳草。"
    ],
    "rhythmic": "调笑转踏・调笑令"
  },
  {
    "author": "郑仅",
    "paragraphs": [
      "时节。",
      "白银阙。",
      "洞里春晴百和爇。",
      "兰心底事多悲切。",
      "消尽一团冰雪。",
      "明皇恩爱云山绝。",
      "谁道蓬莱安悦。"
    ],
    "rhythmic": "调笑转踏・调笑令"
  },
  {
    "author": "郑仅",
    "paragraphs": [
      "调笑。",
      "楚江渺。",
      "粉面修眉花斗好。",
      "擎荷折柳争相调。",
      "惊起鸳鸯多少。",
      "渔歌齐唱催残照。",
      "一叶归舟轻小。"
    ],
    "rhythmic": "调笑转踏・调笑令"
  },
  {
    "author": "郑仅",
    "paragraphs": [
      "声切。",
      "恨难说。",
      "千里潮平春浪阔。",
      "梅风不解相思结。",
      "忍送落花飞雪。",
      "多才一去芳音绝。",
      "更对珠帘新月。"
    ],
    "rhythmic": "调笑转踏・调笑令"
  },
  {
    "author": "蔡京",
    "paragraphs": [
      "八十一年住世，四千里外无家。",
      "如今流落向天涯。",
      "梦到瑶池阙下。",
      "玉殿五回命相，彤庭几度宣麻。",
      "止因贪此恋荣华。",
      "便有如今事也。"
    ],
    "rhythmic": "西江月"
  },
  {
    "author": "苏琼",
    "paragraphs": [
      "韩愈文章盖世，谢安情性风流。",
      "良辰美景在西楼。",
      "敢劝一卮芳酒。",
      "记得南宫高第，弟兄争占鳌头。",
      "金炉玉殿瑞烟浮。",
      "高占甲科第九。"
    ],
    "rhythmic": "西江月"
  },
  {
    "author": "李元膺",
    "paragraphs": [
      "去年相逢深院宇。",
      "海棠下、曾歌金缕。",
      "歌罢花如雨。",
      "翠罗衫上，点点红无数。",
      "今岁重寻携手处。",
      "空物事、人非春暮。",
      "回首青门路。",
      "乱红飞絮，相逐东风去。"
    ],
    "rhythmic": "茶瓶儿"
  },
  {
    "author": "李元膺",
    "paragraphs": [
      "廉纤细雨，殢东风如困。",
      "萦断千丝为谁恨。",
      "向楚宫一梦，千古悲凉，无处问。",
      "愁到而今未尽。",
      "分明都是泪，泣柳沾花，常与骚人伴孤闷。",
      "记当年，得意处，酒力方融，怯轻寒、玉炉香润。",
      "又岂识、情怀苦难禁，对点滴檐声，夜寒灯晕。"
    ],
    "rhythmic": "洞仙歌"
  },
  {
    "author": "李元膺",
    "paragraphs": [
      "雪云散尽，放晓晴池院。",
      "杨柳于人便青眼。",
      "更风流多处，一点梅心、相映远。",
      "约略嚬轻笑浅。",
      "一年春好处，不在浓芳，小艳疏香最娇软。",
      "到清明时候，百紫千红花正乱。",
      "已失春风一半。",
      "蚤占取韶光，共追游，但莫管春寒，醉红自暖。"
    ],
    "rhythmic": "洞仙歌",
    "tags": ["宋词三百首"]
  },
  {
    "author": "李元膺",
    "paragraphs": [
      "溪堂欢燕。",
      "惯捧玻璃盏。",
      "今日祖西城，更忍把、一杯重劝。",
      "别离情味，自古不堪秋，催泪雨，湿西风，肠共危弦断。",
      "夕阳去路，五马旌旗乱。",
      "便是古都春，应醉恋，曲江池馆。",
      "须知别后，叠翠倚阑情，青嶂晚，碧云深，日近长安远。"
    ],
    "rhythmic": "蓦山溪"
  },
  {
    "author": "李元膺",
    "paragraphs": [
      "寂寞秋千两绣旗。",
      "日长花影转阶迟。",
      "燕惊午梦周遮语，蝶困春游落拓飞。",
      "思往事，入颦眉。",
      "柳梢阴重又当时。",
      "薄情风絮难拘束，飞过东墙不肯归。"
    ],
    "rhythmic": "鹧鸪天"
  },
  {
    "author": "李元膺",
    "paragraphs": [
      "彩旗画柱清明后。",
      "花前姊妹争携手。",
      "先紧绣罗裙。",
      "轻衫束领巾。",
      "琐绳金钏响。",
      "渐出花梢上。",
      "笑里问高低。",
      "盘云亸玉螭。"
    ],
    "rhythmic": "菩萨蛮"
  },
  {
    "author": "李元膺",
    "paragraphs": [
      "天上粉云如扫。",
      "放小楼清晓。",
      "古今何处想风流，最潇洒，龙山帽。",
      "人似年华易老。",
      "且芳樽频倒。",
      "西风于我更多情，露金靥，篱边笑。"
    ],
    "rhythmic": "一落索"
  },
  {
    "author": "李元膺",
    "paragraphs": [
      "乞与安仁掠鬓霜。",
      "不须红线小机窗。",
      "剪刀疏下蜀罗长。",
      "纤手捻残针缕细，金钗翻过齿痕香。",
      "同心小绾寄思量。"
    ],
    "rhythmic": "浣溪沙"
  },
  {
    "author": "李元膺",
    "paragraphs": [
      "饮散兰堂月未中。",
      "骅骝娇簇绛纱笼。",
      "玳簪促坐客从容。",
      "已醉人间千日酒，赐来天上密云龙。",
      "蓬仙清兴欲乘风。"
    ],
    "rhythmic": "浣溪沙"
  },
  {
    "author": "吕南公",
    "paragraphs": [
      "行客。",
      "行客。",
      "身世东西南北。",
      "家林迢递不归。",
      "岁时悲盛泪垂。",
      "垂泪。",
      "垂泪。",
      "两鬓与霜相似。"
    ],
    "rhythmic": "调笑令"
  },
  {
    "author": "吕南公",
    "paragraphs": [
      "华草。",
      "华草。",
      "秀发乘春更好。",
      "深心密竹纷纷。",
      "妖韶随处动人。",
      "人动。",
      "人动。",
      "王孙公子情重。"
    ],
    "rhythmic": "调笑令"
  },
  {
    "author": "赵顼",
    "paragraphs": [
      "西母池边宴罢，赠南枝、步玉霄。",
      "绪风和扇，冰华发秀，雪质孤高。",
      "汉陂呈练影，问是谁、独立江皋。",
      "便凝望、壶中珪璧，天下琼瑶。",
      "清标。",
      "曾陪胜赏，坐望愁、解使尘消。",
      "况双成与乳丹点染，都付香梢。",
      "寿妆酥冷，郢韵佩举，麝卷云绡。",
      "乐逍遥。",
      "凤凰台畔，取次忆吹箫。"
    ],
    "rhythmic": "瑶台第一层"
  },
  {
    "author": "吕希纯",
    "paragraphs": [
      "□□□□□□□，□□□□□□。",
      "莫交闲虑到心头。",
      "有来忧不得，无后不须忧。",
      "□□□□□□□，□□□□□□。",
      "万般希望不如休。",
      "无来求不得，有后不须求。"
    ],
    "rhythmic": "临江仙"
  },
  {
    "author": "喻陟",
    "paragraphs": [
      "晓日初长，正锦里轻阴，小寒天气。",
      "未报春消息，早瘦梅先发，浅苞纤蕊。",
      "搵玉匀香，天赋与，风流标致。",
      "问陇头人，音容万里。",
      "待凭谁寄。",
      "一样晓妆新，倚朱楼凝盼，素英如坠。",
      "映月临风处，度几声羌管，愁生乡思。",
      "电转光阴，须信道、飘零容易。",
      "且频欢赏，柔芳正好，满簪同醉。"
    ],
    "rhythmic": "蜡梅香"
  },
  {
    "author": "朱服",
    "paragraphs": [
      "小雨廉纤风细细。",
      "万家杨柳轻烟里。",
      "恋树湿花飞不起。",
      "愁无比。",
      "和春付与西流水。",
      "九十光阴能有几。",
      "金龟解尽留无计。",
      "寄语东城沽酒市。",
      "拼一醉。",
      "而今乐事他年泪。"
    ],
    "rhythmic": "渔家傲",
    "tags": ["宋词三百首"]
  },
  {
    "author": "丁注",
    "paragraphs": [
      "风急还收，云冻又开，海阔无人翦水。",
      "算六出工夫，怎教容易。",
      "刚被郢歌楚舞。",
      "镇独向，尊前夸轻细。",
      "想谢庭诗咏，梁园赋赏，未成欢计。",
      "天意。",
      "是则是。",
      "便下得控持，柳梢梅蕊。",
      "又争奈、看看渐回春意。",
      "好趁东君未觉，预先把、园林都装缀。",
      "看是处，玉树琼枝，胜却万红千翠。"
    ],
    "rhythmic": "无闷"
  },
  {
    "author": "刘弇",
    "paragraphs": [
      "浓阴堆积，回野空旷，将回微煦。",
      "还是觉、早梅依旧，清艳枝枝攒晓树。",
      "弄霁影、尽脂凝香蒂，琼削纤葩竞吐。",
      "对几处园林，芳菲消息，都因传去。",
      "取次台榭，等闲院落，偏宜独擅芳步。",
      "长恁恐、寿阳妆面，姑射冰肤成暗妒。",
      "笑杏坞、共桃蹊夸丽，一霎狂风骤雨。",
      "又争似、年年此际，先得东皇为主。",
      "好似雪里精神，曾解恼、游人吟顾。",
      "想当时折赠，端的凭谁付与。",
      "荡醉目、恨同云阻。",
      "画角声将暮。",
      "想异时成实，和羹止渴，还应得路。"
    ],
    "rhythmic": "宝鼎现"
  },
  {
    "author": "刘弇",
    "paragraphs": [
      "凄凉楚弄，行客肠曾断。",
      "涛卷秋容暗淮甸。",
      "去年时、还是今日孤舟，烟浪里，身与江云共远。",
      "别来丹枕梦，几过沧洲，皓月而今为谁满。",
      "薄幸苦无端，误却婵娟，有人在、玉楼天半。",
      "最不愤、西风破帆来，甚时节，收拾望中心眼。"
    ],
    "rhythmic": "洞仙歌"
  },
  {
    "author": "刘弇",
    "paragraphs": [
      "宝历延洪，昌辰开泰，崧岳储灵特异。",
      "贤才并、□时间出，尽一一惊人绝艺。",
      "捧乡书、气格飘飘，似阆苑神仙，参差相继。",
      "纵子墨文章，相如才调，骤觉雷声平地。",
      "太守宾兴当此际。",
      "正瑞霭寒轻，虚堂风细。",
      "舞腰旋、飞尘仿佛，歌管递、清声嘹唳。",
      "况相将、桂籍荣登，对酒面鳞红，何妨沈醉。",
      "但管取明年，宫花重戴，共赏金明春意。"
    ],
    "rhythmic": "金明春・金明池"
  },
  {
    "author": "刘弇",
    "paragraphs": [
      "绰约群芳里，阳和意，偏向一枝浓。",
      "南国骤惊，动人奇艳，未饶西洛，百本千丛。",
      "斩新弄，晓来无比格，半坼断肠红。",
      "三月洞天，又还疑是，赋情楚客，窥见墙东。",
      "朱阑干、遍倚生愁，怕无计、奈雨禁风。",
      "别有瑞烟幕幕，时与遮笼。",
      "便纵使当日，文忠品第，赵昌模写，难更形容。",
      "应念故园桃李，羞怨春工。"
    ],
    "rhythmic": "内家娇"
  },
  {
    "author": "刘弇",
    "paragraphs": [
      "细想劳生，等闲聚散，冉冉轻似秋烟。",
      "莲心暗苦，月意难圆。",
      "神京去路三千。",
      "当日风流，有妖饶枕上，软媚尊前。",
      "何计访蓬仙。",
      "断肠中、一叶晴川。",
      "到而今、追思往事，奈向梦也难到奴边。",
      "自恨不如兰灯，通宵尚照伊眠。",
      "恰道无缘。",
      "被人劝休莫瞒天。",
      "多应是、前生负你，今世使我偿填。"
    ],
    "rhythmic": "安平乐慢"
  },
  {
    "author": "刘弇",
    "paragraphs": [
      "月到楼台第几。",
      "十里金虫成缀。",
      "袅琅玕、争罥绛球起。",
      "试新妆、嬉春粉黛，盈盈暗香，接谁家秾李。",
      "拥缇骑。",
      "箫鼓沸三市。",
      "别指春风画隼，归度鳌山影里。",
      "闲红翠。",
      "挥觞不待、游人分袂。",
      "悄珠帘十二。"
    ],
    "rhythmic": "佳人醉"
  },
  {
    "author": "刘弇",
    "paragraphs": [
      "风外桔花香暗度。",
      "飞絮绾、残春归去。",
      "酝造黄梅雨。",
      "冷烟晓占横塘路。",
      "翠屏人在天低处。",
      "惊梦断、行云无据。",
      "此恨凭谁诉。",
      "恁情却情危弦语。"
    ],
    "rhythmic": "惜双双令・惜分飞"
  },
  {
    "author": "刘弇",
    "paragraphs": [
      "东风依旧。",
      "著意随堤柳。",
      "搓得鹅儿黄欲就。",
      "天色清明厮句。",
      "去年紫陌朱门。",
      "今朝雨魄云魂。",
      "断送一生憔悴，知他几个黄昏。"
    ],
    "rhythmic": "清平乐"
  },
  {
    "author": "时彦",
    "paragraphs": [
      "胡马嘶风，汉旗翻雪，彤云又吐，一竿残照。",
      "古木连空，乱山无数，行尽暮沙衰草。",
      "星斗横幽馆，夜无眠、灯花空老。",
      "雾浓香鸭，冰凝泪烛，霜天难晓。",
      "长记晓妆才了，一杯未尽，离怀多少。",
      "醉里秋波，梦中朝雨，都是醒时烦恼。",
      "料有牵情处，忍思量、耳边曾道。",
      "甚时跃马归来，认得迎门轻笑。"
    ],
    "rhythmic": "青门饮",
    "tags": ["宋词三百首"]
  },
  {
    "author": "廖正一",
    "paragraphs": [
      "飞花成阵。",
      "春心困。",
      "寸寸。",
      "别肠多少愁闷。",
      "无人问。",
      "偷啼自搵。",
      "残妆粉。",
      "抱瑶琴、寻出新韵。",
      "玉纤趁。",
      "南风未解幽愠。",
      "低云鬓。",
      "眉峰敛晕。",
      "娇和恨。"
    ],
    "rhythmic": "瑶池宴令・越江吟"
  },
  {
    "author": "董武子",
    "paragraphs": ["畴昔寻芳秘殿西。", "日压金铺，宫柳垂垂。"],
    "rhythmic": "失调名"
  },
  {
    "author": "哑女",
    "paragraphs": [
      "风波未息。",
      "虚名浮利终无益。",
      "不如早去备蓑笠。",
      "高卧烟霞，千古企难及。",
      "君今既已装行色。",
      "定应雁塔题名籍。",
      "他年若到南雄驿。",
      "玉石休分，徒累卞和泣。"
    ],
    "rhythmic": "醉落魄・一斛珠"
  },
  {
    "author": "秦观",
    "paragraphs": [
      "星分牛斗，疆连淮海，扬州万井提封。",
      "花发路香，莺啼人起，珠帘十里东风。",
      "豪俊气如虹。",
      "曳照春金紫，飞盖相从。",
      "巷入垂杨，画桥南北翠烟中。",
      "追思故国繁雄。",
      "有迷楼挂斗，月观横空。",
      "纹锦制帆，明珠溅雨，宁论爵马鱼龙。",
      "往事逐孤鸿。",
      "但乱云流水，萦带离宫。",
      "最好挥毫万字，一饮拼千锺。"
    ],
    "rhythmic": "望海潮"
  },
  {
    "author": "秦观",
    "paragraphs": [
      "秦峰苍翠，耶溪潇洒，千岩万壑争流。",
      "鸳瓦雉城，谯门画戟，蓬莱燕阁三休。",
      "天际识归舟。",
      "泛五湖烟月，西子同游。",
      "茂草台荒，苎萝村冷起闲愁。",
      "何人览古凝眸。",
      "怅朱颜易失，翠被难留。",
      "梅市旧书，兰亭古墨，依稀风韵生秋。",
      "狂客鉴湖头。",
      "有百年台沼，终日夷犹。",
      "最好金龟换酒，相与醉沧洲。"
    ],
    "rhythmic": "望海潮"
  },
  {
    "author": "秦观",
    "paragraphs": [
      "梅英疏淡，冰澌溶泄，东风暗换年华。",
      "金谷俊游，铜驼巷陌，新晴细履平沙。",
      "长记误随车。",
      "正絮翻蝶舞，芳思交加。",
      "柳下桃蹊，乱分春色到人家。",
      "西园夜饮鸣笳。",
      "有华灯碍月，飞盖妨花。",
      "兰苑未空，行人渐老，重来是事堪嗟。",
      "烟暝酒旗斜。",
      "但倚楼极目，时见栖鸦。",
      "无奈归心。",
      "暗随流水到天涯。"
    ],
    "rhythmic": "望海潮",
    "tags": ["宋词三百首"]
  },
  {
    "author": "秦观",
    "paragraphs": [
      "奴如飞絮，郎如流水，相沾便肯相随。",
      "微月户庭，残灯帘幕，匆匆共惜佳期。",
      "才话暂分携。",
      "早抱人娇咽，双泪红垂。",
      "画舸难停，翠帷轻别两依依。",
      "别来怎表相思。",
      "有分香帕子，合数松儿。",
      "红粉脆痕，青笺嫩约，丁宁莫遣人知。",
      "成病也因谁。",
      "更自言秋杪，亲去无疑。",
      "但恐生时注著，合有分于飞。"
    ],
    "rhythmic": "望海潮"
  },
  {
    "author": "秦观",
    "paragraphs": [
      "宿霭迷空，腻云笼日，昼景渐长。",
      "正兰皋泥润，谁家燕喜，蜜脾香少，触处蜂忙。",
      "尽日无人帘幕挂，更风递游丝时过墙。",
      "微雨后，有桃愁杏怨，红泪淋浪。",
      "风流寸心易感，但依依伫立，回尽柔肠。",
      "念小奁瑶鉴，重匀绛蜡，玉笼金斗，时熨沈香。",
      "柳下相将游冶处，便回首青楼成异乡。",
      "相忆事，纵蛮笺万叠，难写微茫。"
    ],
    "rhythmic": "沁园春"
  },
  {
    "author": "秦观",
    "paragraphs": [
      "小楼连远横空，下窥绣毂雕鞍骤。",
      "朱帘半卷，单衣初试，清明时候。",
      "破暖轻风，弄晴微雨，欲无还有。",
      "卖花声过尽，斜阳院落，红成阵、飞鸳甃。",
      "玉佩丁东别后。",
      "怅佳期、参差难又。",
      "名缰利锁，天还知道，和天也瘦。",
      "花下重门，柳边深巷，不堪回首。",
      "念多情但有，当时皓月，向人依旧。"
    ],
    "rhythmic": "水龙吟"
  },
  {
    "author": "秦观",
    "paragraphs": [
      "倚危亭。",
      "恨如芳草，萋萋剗尽还生。",
      "念柳外青骢别后，水边红袂分时，怆然暗惊。",
      "无端天与娉婷。",
      "夜月一帘幽梦，春风十里柔情。",
      "怎奈向、欢娱渐随流水，素弦声断，翠绡香减，那堪片片飞花弄晚，濛濛残雨笼晴。",
      "正销凝。",
      "黄鹂又啼数声。"
    ],
    "rhythmic": "八六子"
  },
  {
    "author": "秦观",
    "paragraphs": [
      "东风吹碧草，年华换、行客老沧洲。",
      "见梅吐旧英，柳摇新绿，恼人春色，还上枝头。",
      "寸心乱，北随云黯黯，东逐水悠悠。",
      "斜日半山，暝烟两岸，数声横笛，一叶扁舟。",
      "青门同携手，前欢记、浑似梦里扬州。",
      "谁念断肠南陌，回首西楼。",
      "算天长地久，有时有尽，奈何绵绵，此恨难休。",
      "拟待倩人说与，生怕人愁。"
    ],
    "rhythmic": "风流子"
  },
  {
    "author": "秦观",
    "paragraphs": [
      "晚云收。",
      "正柳塘、烟雨初休。",
      "燕子未归，恻恻清寒如秋。",
      "小阑外、东风软，透绣帷、花蜜香稠。",
      "江南远，人何处，鹧鸪啼破春愁。",
      "长记曾陪燕游。",
      "酬妙舞清歌，丽锦缠头。",
      "殢酒为花，十载因谁淹留。",
      "醉鞭拂面归来晚，望翠楼、帘卷金钩。",
      "佳会阻，离情正乱，频梦扬州。"
    ],
    "rhythmic": "梦扬州"
  },
  {
    "author": "秦观",
    "paragraphs": [
      "指点虚无征路，醉乘斑虬，远访西极。",
      "正天风吹落，满空寒白。",
      "玉女明星迎笑，何苦自淹尘域。",
      "正火轮飞上，雾卷烟开，洞观金碧。",
      "重重观阁，横枕鳌峰，水面倒衔苍石。",
      "随处有、奇香幽火，杳然难测。",
      "好是蟠桃熟后，阿环偷报消息。",
      "在青天碧海，一枝难遇，占取春色。"
    ],
    "rhythmic": "雨中花・夜行船"
  },
  {
    "author": "秦观",
    "paragraphs": [
      "年时今夜见师师。",
      "双颊酒红滋。",
      "疏帘半卷微灯外，露华上、烟袅凉风。",
      "簪髻乱抛，偎人不起，弹泪唱新词。",
      "佳期。",
      "谁料久参差。",
      "愁绪暗萦丝。",
      "想应妙舞清歌罢，又还对、秋色嗟咨。",
      "惟有画楼，当时明月，两处照相思。"
    ],
    "rhythmic": "一丛花"
  },
  {
    "author": "秦观",
    "paragraphs": [
      "乱花丛里曾携手，穷艳景，迷欢赏。",
      "到如今谁把，雕鞍锁定，阻游人来往。",
      "好梦随春远，从前事、不堪思想。",
      "念香闺正杳，佳欢未偶，难留恋、空惆怅。",
      "永夜婵娟未满，叹玉楼，几时重上。",
      "那堪万里，却寻归路，指阳关孤唱。",
      "苦恨东流水，桃源路、欲回双桨。",
      "仗何人，细与丁宁问呵，我如今怎向。"
    ],
    "rhythmic": "鼓笛慢・水龙吟"
  },
  {
    "author": "秦观",
    "paragraphs": [
      "露颗添花色。",
      "月彩投窗隙。",
      "春思如中酒，恨无力。",
      "洞房咫尺，曾寄情鸾翼。",
      "云散无踪迹。",
      "罗帐薰残，梦回无处寻觅。",
      "轻红腻白。",
      "步步熏兰泽。",
      "约腕金环重，宜妆饰。",
      "未知安否，一向无消息。",
      "不似寻常忆。",
      "忆后教人，片时存济不得。"
    ],
    "rhythmic": "促拍满路花"
  },
  {
    "author": "秦观",
    "paragraphs": [
      "铁瓮城高，蒜山渡阔，干云十二层楼。",
      "开尊待月，掩箔披风，依然灯火扬州。",
      "绮陌南头。",
      "记歌名宛转，乡号温柔。",
      "曲槛俯清流。",
      "想花阴、谁系兰舟。",
      "念凄绝秦弦，感深荆赋，相望几许凝愁。",
      "勤勤裁尺素，奈双鱼、难渡瓜洲。",
      "晓鉴堪羞。",
      "潘鬓点、吴霜渐稠。",
      "幸于飞、鸳鸯未老，不应同是悲秋。"
    ],
    "rhythmic": "长相思"
  },
  {
    "author": "秦观",
    "paragraphs": [
      "山抹微云，天连衰草，画角声断谯门。",
      "暂停征棹，聊共引离尊。",
      "多少蓬莱旧事，空回首、烟霭纷纷。",
      "斜阳外，寒鸦万点，流水绕孤村。",
      "销魂。",
      "当此际，香囊暗解，罗带轻分。",
      "谩赢得、青楼薄幸名存。",
      "此去何时见也，襟袖上、空惹啼痕。",
      "伤情处，高城望断，灯火已黄昏。"
    ],
    "rhythmic": "满庭芳",
    "tags": ["宋词三百首"]
  },
  {
    "author": "秦观",
    "paragraphs": [
      "红蓼花繁，黄芦叶乱，夜深玉露初零。",
      "霁天空阔，云淡楚江清。",
      "独棹孤篷小艇，悠悠过、烟渚沙汀。",
      "金钩细，丝纶慢卷，牵动一潭星。",
      "时时，横短笛，清风浩月，相与忘形。",
      "任人笑生涯，泛梗飘萍。",
      "饮罢不妨醉卧，尘劳事、有耳谁听。",
      "江风静，日高未起，枕上酒微醒。"
    ],
    "rhythmic": "满庭芳"
  },
  {
    "author": "秦观",
    "paragraphs": [
      "碧水惊秋，黄云凝暮，败叶零乱空阶。",
      "洞房人静，斜月照徘徊。",
      "又是重阳近也，几处处，砧杵声催。",
      "西窗下，风摇翠竹，疑是故人来。",
      "伤怀。",
      "增怅望，新欢易失，往事难猜。",
      "问篱边黄菊，知为谁开。",
      "谩道愁须殢酒，酒未醒、愁已先回。",
      "凭阑久，金波渐转，白露点苍苔。"
    ],
    "rhythmic": "满庭芳"
  },
  {
    "author": "秦观",
    "paragraphs": [
      "西城杨柳弄春柔。",
      "动离忧。",
      "泪难收。",
      "犹记多情，曾为系归舟。",
      "碧野朱桥当日事，人不见，水空流。",
      "韶华不为少年留。",
      "恨悠悠。",
      "几时休。",
      "飞絮落花时候、一登楼。",
      "便做春江都是泪，流不尽，许多愁。"
    ],
    "rhythmic": "江城子"
  },
  {
    "author": "秦观",
    "paragraphs": [
      "南来飞燕北归鸿。",
      "偶相逢。",
      "惨愁容。",
      "绿鬓朱颜，重见两衰翁。",
      "别后悠悠君莫问，无限事，不言中。",
      "小槽春酒滴珠红。",
      "莫匆匆。",
      "满金锺。",
      "饮散落花流水、各西东。",
      "后会不知何处是，烟浪远，暮云重。"
    ],
    "rhythmic": "江城子"
  },
  {
    "author": "秦观",
    "paragraphs": [
      "枣花金钏约柔荑。",
      "昔曾携。",
      "事难期。",
      "咫尺玉颜，和泪锁春闺。",
      "恰似小园桃与李，虽同处，不同枝。",
      "玉笙初度颤鸾篦。",
      "落花飞。",
      "为谁吹。",
      "月冷风高，此恨只天知。",
      "任是行人无定处，重相见，是何时。"
    ],
    "rhythmic": "江城子"
  },
  {
    "author": "秦观",
    "paragraphs": [
      "一向沈吟久。",
      "泪珠盈襟袖。",
      "我当初不和、苦撋就。",
      "惯纵得软顽，见底心先有。",
      "行待痴心守。",
      "甚捻著脉子，倒把人来僝僽。",
      "近日来、非常罗皂丑。",
      "佛也须眉皱。",
      "怎掩得众人口。",
      "待收了孛罗，罢了从来斗。",
      "从今后。",
      "休道共我，梦见也、不能得句。"
    ],
    "rhythmic": "满园花・促拍满路花"
  },
  {
    "author": "秦观",
    "paragraphs": [
      "菖蒲叶叶知多少。",
      "惟有个、蜂儿妙。",
      "雨晴红粉齐开了。",
      "露一点、娇黄小。",
      "早是被、晓风力暴。",
      "更春共、斜阳俱老。",
      "怎得香香深处，作个蜂儿抱。"
    ],
    "rhythmic": "迎春乐"
  },
  {
    "author": "秦观",
    "paragraphs": [
      "纤云弄巧，飞星传恨，银汉迢迢暗度。",
      "金风玉露一相逢，便胜却、人间无数。",
      "柔情似水，佳期如梦，忍顾鹊桥归路。",
      "两情若是长久时，又岂在、朝朝暮暮。"
    ],
    "rhythmic": "鹊桥仙"
  },
  {
    "author": "秦观",
    "paragraphs": [
      "虫声泣露惊秋枕。",
      "罗帏泪湿鸳鸯锦。",
      "独卧玉肌凉。",
      "残更与恨长。",
      "阴风翻翠幔。",
      "雨涩灯花暗。",
      "毕竟不成眠。",
      "鸦啼金井寒。"
    ],
    "rhythmic": "菩萨蛮"
  },
  {
    "author": "秦观",
    "paragraphs": [
      "天涯旧恨。",
      "独自凄凉人不问。",
      "欲见回肠。",
      "断尽金炉小篆香。",
      "黛峨长敛。",
      "任是春风吹不展。",
      "困倚危楼。",
      "过尽飞鸿字字愁。"
    ],
    "rhythmic": "减字木兰花"
  },
  {
    "author": "秦观",
    "paragraphs": [
      "秋容老尽芙蓉院。",
      "草上霜花匀似翦。",
      "西楼促坐酒杯深，风压绣帘香不卷。",
      "玉纤慵整银筝雁。",
      "红袖时笼金鸭暖。",
      "岁华一任委西风，独有春红留醉脸。"
    ],
    "rhythmic": "木兰花・玉楼春"
  },
  {
    "author": "秦观",
    "paragraphs": [
      "落红铺尽水平池。",
      "弄晴小雨霏霏。",
      "杏园憔悴杜鹃啼。",
      "无奈春归。",
      "柳外画楼独上，凭阑手拈花枝。",
      "放花无语对斜晖。",
      "此恨谁知。"
    ],
    "rhythmic": "画堂春"
  },
  {
    "author": "秦观",
    "paragraphs": [
      "水边沙外。",
      "城郭春寒退。",
      "花影乱，莺声碎。",
      "飘零疏酒盏，离别宽衣带。",
      "人不见，碧云暮合空相对。",
      "忆昔西池会。",
      "鹓鹭同飞盖。",
      "携手处，今谁在。",
      "日边清梦断，镜里朱颜改。",
      "春去也，飞红万点愁如海。"
    ],
    "rhythmic": "千秋岁"
  },
  {
    "author": "秦观",
    "paragraphs": [
      "雾失楼台，月迷津渡。",
      "桃源望断无寻处。",
      "可堪孤馆闭春寒，杜鹃声里斜阳暮。",
      "驿寄梅花，鱼传尺素。",
      "砌成此恨无重数。",
      "郴江幸自绕郴山，为谁流下潇湘去。"
    ],
    "rhythmic": "踏莎行"
  },
  {
    "author": "秦观",
    "paragraphs": [
      "晓日窥轩双燕语。",
      "似与佳人，共惜春将暮。",
      "屈指艳阳都几许。",
      "可无时霎闲风雨。",
      "流水落花无问处。",
      "只有飞云，冉冉来还去。",
      "持酒劝云云且住。",
      "凭君碍断春归路。"
    ],
    "rhythmic": "蝶恋花"
  },
  {
    "author": "秦观",
    "paragraphs": [
      "杨花终日空飞舞。",
      "奈久长难驻。",
      "海潮虽是暂时来，却有个、堪凭处。",
      "紫府碧云为路。",
      "好相将归去。",
      "肯如薄幸五更风，不解与、花为主。"
    ],
    "rhythmic": "一落索"
  },
  {
    "author": "秦观",
    "paragraphs": [
      "夜来酒醒清无梦，愁倚阑干。",
      "露滴轻寒。",
      "雨打芙蓉泪不乾。",
      "佳人别后音尘悄，瘦尽难拼。",
      "明月无端。",
      "已过红楼十二间。"
    ],
    "rhythmic": "丑奴儿・采桑子"
  },
  {
    "author": "秦观",
    "paragraphs": [
      "妙手写徽真。",
      "水翦双眸点绛唇。",
      "疑是昔年窥宋玉，东邻。",
      "只露墙头一半身。",
      "往事已酸辛。",
      "谁记当年翠黛颦。",
      "尽道有些堪恨处，无情。",
      "任是无情也动人。"
    ],
    "rhythmic": "南乡子"
  },
  {
    "author": "秦观",
    "paragraphs": [
      "碧天如水月如眉。",
      "城头银漏迟。",
      "绿波风动画船移。",
      "娇羞初见时。",
      "银烛暗，翠帘垂。",
      "芳心两自知。",
      "楚台魂断晓云飞。",
      "幽欢难再期。"
    ],
    "rhythmic": "醉桃源・阮郎归"
  },
  {
    "author": "秦观",
    "paragraphs": [
      "乱花飞絮。",
      "又望空斗合，离人愁苦。",
      "那更夜来，一霎薄情风雨。",
      "暗掩将、春色去。",
      "篱枯壁尽因谁做。",
      "若说相思，佛也眉儿聚。",
      "莫怪为伊，底死萦肠惹肚。",
      "为没教、人恨处。"
    ],
    "rhythmic": "河传"
  },
  {
    "author": "秦观",
    "paragraphs": [
      "恨眉醉眼。",
      "甚轻轻覰著，神魂迷乱。",
      "常记那回，小曲阑干西畔。",
      "鬓云松、罗袜剗。",
      "丁香笑吐娇无限。",
      "语软声低，道我何曾惯。",
      "云雨未谐，早被东风吹散。",
      "闷损人、天不管。"
    ],
    "rhythmic": "河传"
  },
  {
    "author": "秦观",
    "paragraphs": [
      "漠漠轻寒上小楼。",
      "晓阴无赖似穷秋。",
      "淡烟流水画屏幽。",
      "自在飞花轻似梦，无边丝雨细如愁。",
      "宝帘闲挂小银钩。"
    ],
    "rhythmic": "浣溪沙",
    "tags": ["宋词三百首"]
  },
  {
    "author": "秦观",
    "paragraphs": [
      "香靥凝羞一笑开。",
      "柳腰如醉暖相挨。",
      "日长春困下楼台。",
      "照水有情聊整鬓，倚阑无绪更兜鞋。",
      "眼边牵系懒归来。"
    ],
    "rhythmic": "浣溪沙"
  },
  {
    "author": "秦观",
    "paragraphs": [
      "霜缟同心翠黛连。",
      "红绡四角缀金钱。",
      "恼人香爇是龙涎。",
      "枕上忽收疑是梦，灯前重看不成眠。",
      "又还一断恶因缘。"
    ],
    "rhythmic": "浣溪沙"
  },
  {
    "author": "秦观",
    "paragraphs": [
      "脚上鞋儿四寸罗。",
      "唇边朱粉一樱多。",
      "见人无语但回波。",
      "料得有心怜宋玉，只应无奈楚襄何。",
      "今生有分共伊麽。"
    ],
    "rhythmic": "浣溪沙"
  },
  {
    "author": "秦观",
    "paragraphs": [
      "锦帐重重卷暮霞。",
      "屏风曲曲斗红牙。",
      "恨人何事苦离家。",
      "枕上梦魂飞不去，觉来红日又西斜。",
      "满庭芳草衬残花。"
    ],
    "rhythmic": "浣溪沙"
  },
  {
    "author": "秦观",
    "paragraphs": [
      "门外鸦啼杨柳。",
      "春色著人如酒。",
      "睡起熨沈香，玉腕不胜金斗。",
      "消瘦。",
      "消瘦。",
      "还是褪花时候。"
    ],
    "rhythmic": "如梦令"
  },
  {
    "author": "秦观",
    "paragraphs": [
      "遥夜沈沈如水。",
      "风紧驿亭深闭。",
      "梦破鼠窥灯，霜送晓寒侵被。",
      "无寐。",
      "无寐。",
      "门外马嘶人起。"
    ],
    "rhythmic": "如梦令"
  },
  {
    "author": "秦观",
    "paragraphs": [
      "幽梦匆匆破后。",
      "妆粉乱痕沾袖。",
      "遥想酒醒来，无奈玉销花瘦。",
      "回首。",
      "回首。",
      "绕岸夕阳疏柳。"
    ],
    "rhythmic": "如梦令"
  },
  {
    "author": "秦观",
    "paragraphs": [
      "楼外残阳红满。",
      "春入柳条将半。",
      "桃李不禁风，回首落英无限。",
      "肠断。",
      "肠断。",
      "人共楚天俱远。"
    ],
    "rhythmic": "如梦令"
  },
  {
    "author": "秦观",
    "paragraphs": [
      "池上春归何处。",
      "满目落花飞絮。",
      "孤馆悄无人，梦断月堤归路。",
      "无绪。",
      "无绪。",
      "帘外五更风雨。"
    ],
    "rhythmic": "如梦令"
  },
  {
    "author": "秦观",
    "paragraphs": [
      "褪花新绿渐团枝。",
      "扑人风絮飞。",
      "秋千未拆水平堤。",
      "落红成地衣。",
      "游蝶困，乳莺啼。",
      "怨春春怎知。",
      "日长早被酒禁持。",
      "那堪更别离。"
    ],
    "rhythmic": "阮郎归"
  },
  {
    "author": "秦观",
    "paragraphs": [
      "宫腰袅袅翠鬟松。",
      "夜堂深处逢。",
      "无端银烛殒秋风。",
      "灵犀得暗通。",
      "身有恨，恨无穷。",
      "星河沈晓空。",
      "陇头流水各西东。",
      "佳期如梦中。"
    ],
    "rhythmic": "阮郎归"
  },
  {
    "author": "秦观",
    "paragraphs": [
      "潇湘门外水平铺。",
      "月寒征棹孤。",
      "红妆饮罢少踟蹰。",
      "有人偷向隅。",
      "挥玉箸，洒真珠。",
      "梨花春雨馀。",
      "人人尽道断肠初。",
      "那堪肠已无。"
    ],
    "rhythmic": "阮郎归"
  },
  {
    "author": "秦观",
    "paragraphs": [
      "湘天风雨破寒初。",
      "深沈庭院虚。",
      "丽谯吹罢《小单于》。",
      "迢迢清夜徂。",
      "乡梦断，旅魂孤。",
      "峥嵘岁又除。",
      "衡阳犹有雁传书。",
      "郴阳和雁无。"
    ],
    "rhythmic": "阮郎归",
    "tags": ["宋词三百首"]
  },
  {
    "author": "秦观",
    "paragraphs": [
      "北苑研膏，方圭圆璧，名动万里京关。",
      "碎身粉骨，功合上凌烟。",
      "尊俎风流战胜，降春睡、开拓愁边。",
      "纤纤捧，香泉溅乳，金缕鹧鸪斑。",
      "相如，方病酒，一觞一咏，宾有群贤。",
      "便扶起灯前，醉玉颓山。",
      "搜揽胸中万卷，还倾动，三峡词源。",
      "归来晚，文君未寝，相对晓妆残。"
    ],
    "rhythmic": "满庭芳"
  },
  {
    "author": "秦观",
    "paragraphs": [
      "晓色云开，春随人意，骤雨才过还晴。",
      "古台芳榭，飞燕蹴红英。",
      "舞困榆钱自落，秋千外、绿水桥平。",
      "东风里，朱门映柳，低底按小秦筝。",
      "多情。",
      "行乐处，珠钿翠盖，玉辔红缨。",
      "渐酒空金榼，花困蓬瀛。",
      "豆蔻梢头旧恨，十年梦，屈指堪惊。",
      "凭阑久，疏烟淡日，寂寞下芜城。"
    ],
    "rhythmic": "满庭芳",
    "tags": ["宋词三百首"]
  },
  {
    "author": "秦观",
    "paragraphs": [
      "雅燕飞觞，清谈挥座，使君高会群贤。",
      "密云双凤，初破缕金团。",
      "窗外炉烟似动，开瓶试、一品香泉。",
      "轻淘起，香生玉尘，雪溅紫瓯圆。",
      "娇鬟。",
      "宜美盼，双擎翠袖，稳步红莲。",
      "坐中客翻愁，酒醒歌阑。",
      "点上纱笼画烛，花骢弄、月影当轩。",
      "频相顾，馀欢未尽，欲去且流连。"
    ],
    "rhythmic": "满庭芳"
  },
  {
    "author": "秦观",
    "paragraphs": [
      "玉楼深锁薄情种。",
      "清夜悠悠谁共。",
      "羞见枕衾鸳凤。",
      "闷即和衣拥。",
      "无端画角严城动。",
      "惊破一番新梦。",
      "窗外月华霜重。",
      "听彻梅花弄。"
    ],
    "rhythmic": "桃源忆故人"
  },
  {
    "author": "秦观",
    "paragraphs": [
      "回顾。",
      "汉宫路。",
      "捍拨檀槽鸾对舞。",
      "玉容寂寞花无主。",
      "顾影偷弹玉箸。",
      "未央宫殿知何处。",
      "目送征鸿南去。"
    ],
    "rhythmic": "调笑令"
  },
  {
    "author": "秦观",
    "paragraphs": [
      "辇路。",
      "江枫古。",
      "楼上吹箫人在否。",
      "菱花半璧香尘污。",
      "往日繁华何处。",
      "旧欢新爱谁是主。",
      "啼笑两难分付。"
    ],
    "rhythmic": "调笑令"
  },
  {
    "author": "秦观",
    "paragraphs": [
      "翡翠。",
      "好容止。",
      "谁使庸奴轻点缀。",
      "裴郎一见心如醉。",
      "笑里偷传深意。",
      "罗衣中夜与门吏。",
      "暗结城西幽会。"
    ],
    "rhythmic": "调笑令"
  },
  {
    "author": "秦观",
    "paragraphs": [
      "相慕。",
      "无双女。",
      "当日尚书先曾许。",
      "王郎明俊神仙侣。",
      "肠断别离情苦。",
      "数年睽恨今复遇。",
      "笑指襄江归去。"
    ],
    "rhythmic": "调笑令"
  },
  {
    "author": "秦观",
    "paragraphs": [
      "肠断。",
      "绣帘卷。",
      "妾愿身为梁上燕。",
      "朝朝暮暮长相见。",
      "莫遣恩迁情变。",
      "红绡粉泪知何限。",
      "万古空传遗怨。"
    ],
    "rhythmic": "调笑令"
  },
  {
    "author": "秦观",
    "paragraphs": [
      "恋恋。",
      "楼中燕。",
      "燕子楼空春色晚。",
      "将军一去音容远。",
      "空锁楼中深怨。",
      "春风重到人不见。",
      "十二阑干倚遍。"
    ],
    "rhythmic": "调笑令"
  },
  {
    "author": "秦观",
    "paragraphs": [
      "春梦。",
      "神仙洞。",
      "冉冉拂墙花树动。",
      "西厢待月知谁共。",
      "更觉玉人情重。",
      "红娘深夜行云送。",
      "困亸钗横金凤。"
    ],
    "rhythmic": "调笑令"
  },
  {
    "author": "秦观",
    "paragraphs": [
      "柳岸。",
      "水清浅。",
      "笑折荷花呼女伴。",
      "盈盈日照新妆面。",
      "水调空传幽怨。",
      "扁舟日暮笑声远。",
      "对此令人肠断。"
    ],
    "rhythmic": "调笑令"
  },
  {
    "author": "秦观",
    "paragraphs": [
      "眷恋。",
      "西湖岸。",
      "湖面楼台侵云汉。",
      "阿溪本是飞琼伴。",
      "风月朱扉斜掩。",
      "谢郎巧思诗裁翦。",
      "能动芳怀幽怨。"
    ],
    "rhythmic": "调笑令",
    "tags": ["西湖"]
  },
  {
    "author": "秦观",
    "paragraphs": [
      "心素。",
      "与谁语。",
      "始信别离情最苦。",
      "兰舟欲解春江暮。",
      "精爽随君归去。",
      "异时携手重来处。",
      "梦觉春风庭户。"
    ],
    "rhythmic": "调笑令"
  },
  {
    "author": "秦观",
    "paragraphs": [
      "高城望断尘如雾。",
      "不见联骖处。",
      "夕阳村外小湾头。",
      "只有柳花无数、送归舟。",
      "琼枝玉树频相见。",
      "只恨离人远。",
      "欲将幽事寄青楼。",
      "争奈无情江水、不西流。"
    ],
    "rhythmic": "虞美人"
  },
  {
    "author": "秦观",
    "paragraphs": [
      "碧桃天上栽和露。",
      "不是凡花数。",
      "乱山深处水潆回。",
      "可惜一枝如画、为谁开。",
      "轻寒细雨情何限。",
      "不道春难管。",
      "为君沈醉又何妨。",
      "祗怕酒醒时候、断人肠。"
    ],
    "rhythmic": "虞美人"
  },
  {
    "author": "秦观",
    "paragraphs": [
      "行行信马横塘畔。",
      "烟水秋平岸。",
      "绿荷多少夕阳中。",
      "知为阿谁凝恨、背西风。",
      "红妆艇子来何处。",
      "荡桨偷相顾。",
      "鸳鸯惊起不无愁。",
      "柳外一双飞去、却回头。"
    ],
    "rhythmic": "虞美人"
  },
  {
    "author": "秦观",
    "paragraphs": [
      "醉漾轻舟，信流引到花深处。",
      "尘缘相误。",
      "无计花间住。",
      "烟水茫茫，千里斜阳暮。",
      "山无数。",
      "乱红如雨。",
      "不记来时路。"
    ],
    "rhythmic": "点绛唇"
  },
  {
    "author": "秦观",
    "paragraphs": [
      "月转乌啼，画堂宫徵生离恨。",
      "美人愁闷。",
      "不管罗衣褪。",
      "清泪斑斑，挥断柔肠寸。",
      "嗔人问。",
      "背灯偷搵。",
      "拭尽残妆粉。"
    ],
    "rhythmic": "点绛唇"
  },
  {
    "author": "秦观",
    "paragraphs": [
      "幸自得。",
      "一分索强，教人难吃。",
      "好好地恶了十来日。",
      "恰而今、较些不。",
      "须管啜持教笑，又也何须肐织。",
      "衠倚赖脸儿得人惜。",
      "放软顽、道不得。"
    ],
    "rhythmic": "品令"
  },
  {
    "author": "秦观",
    "paragraphs": [
      "掉又惧。",
      "天然个品格。",
      "於中压一。",
      "帘儿下时把鞋儿踢。",
      "语低低、笑咭咭。",
      "每每秦楼相见，见了无限怜惜。",
      "人前强不欲相沾识。",
      "把不定、脸儿赤。"
    ],
    "rhythmic": "品令"
  },
  {
    "author": "秦观",
    "paragraphs": [
      "玉漏迢迢尽，银潢淡淡横。",
      "梦回宿酒未全醒。",
      "已被邻鸡催起、怕天明。",
      "臂上妆犹在，襟间泪尚盈。",
      "水边灯火渐人行。",
      "天外一钩残月、带三星。"
    ],
    "rhythmic": "南歌子"
  },
  {
    "author": "秦观",
    "paragraphs": [
      "愁鬓香云坠，娇眸水玉裁。",
      "月屏风幌为谁开。",
      "天外不知音耗、百般猜。",
      "玉露沾庭砌，金风动琯灰。",
      "相看有似梦初回。",
      "只恐又抛人去、几时来。"
    ],
    "rhythmic": "南歌子"
  },
  {
    "author": "秦观",
    "paragraphs": [
      "香墨弯弯画，燕脂淡淡匀。",
      "揉蓝衫子杏黄裙。",
      "独倚玉阑无语、点檀唇。",
      "人去空流水，花飞半掩门。",
      "乱山何处觅行云。",
      "又是一钩新月、照黄昏。"
    ],
    "rhythmic": "南歌子"
  },
  {
    "author": "秦观",
    "paragraphs": [
      "千里潇湘挼蓝浦，蓝桡昔日曾经。",
      "月高风定露华清。",
      "微波澄不动，冷浸一天星。",
      "独倚危樯情悄悄，遥闻妃瑟泠泠。",
      "新声寒尽古今情。",
      "曲终人不见，江上数峰青。"
    ],
    "rhythmic": "临江仙"
  },
  {
    "author": "秦观",
    "paragraphs": [
      "髻子偎人娇不整，眼儿失睡微重。",
      "寻思模样早心忪。",
      "断肠携手，何事太匆匆。",
      "不忍残红犹在臂，翻疑梦里相逢。",
      "遥怜南埭上孤篷。",
      "夕阳流水，红满泪痕中。"
    ],
    "rhythmic": "临江仙"
  },
  {
    "author": "秦观",
    "paragraphs": [
      "春路雨添花，花动一山春色。",
      "行到小溪深处，有黄鹂千百。",
      "飞云当面化龙蛇，夭矫转空碧。",
      "醉卧古藤阴下，了不知南北。"
    ],
    "rhythmic": "好事近"
  },
  {
    "author": "秦观",
    "paragraphs": ["我会从事风流府。"],
    "rhythmic": "失调名"
  },
  {
    "author": "秦观",
    "paragraphs": [
      "唤起一声人悄。",
      "衾冷梦寒窗晓。",
      "瘴雨过，海棠晴，春色又添多少。",
      "社瓮酿成微笑。",
      "半缺瘿瓢共舀。",
      "觉健倒，急投床，醉乡广大人间小。"
    ],
    "rhythmic": "添春色・醉乡春"
  },
  {
    "author": "秦观",
    "paragraphs": [
      "霭霭迷春态，溶溶媚晓光。",
      "不应容易下巫阳。",
      "祗恐翰林前世、是襄王。",
      "暂为清歌驻，还因暮雨忙。",
      "瞥然飞去断人肠。",
      "空使兰台公子、赋高唐。"
    ],
    "rhythmic": "南柯子・南歌子"
  },
  {
    "author": "秦观",
    "paragraphs": ["天若有情，天也为人烦恼。"],
    "rhythmic": "失调名"
  },
  {
    "author": "秦观",
    "paragraphs": ["粽团桃柳，盈门共垒，把菖蒲、旋刻个人人。"],
    "rhythmic": "失调名"
  },
  {
    "author": "秦观",
    "paragraphs": [
      "东风吹柳日初长。",
      "雨馀芳草斜阳。",
      "杏花零落燕泥香。",
      "睡损红妆。",
      "香篆暗消鸾凤，画屏萦绕潇湘。",
      "暮寒轻透薄罗裳。",
      "无限思量。"
    ],
    "rhythmic": "画堂春"
  },
  {
    "author": "秦观",
    "paragraphs": [
      "过秦淮旷望，回萧洒、绝纤尘。",
      "爱清景风蛩，吟鞭醉帽，时度疏林。",
      "秋来政情味淡，更一重烟水一重云。",
      "千古行人旧恨，尽应分付今人。",
      "渔村。",
      "望断横门。",
      "芦荻浦、雁先闻。",
      "对触目凄凉，红凋岸蓼，翠减汀苹。",
      "凭高正千嶂暗，便无情到此也销魂。",
      "江月知人念远，上楼来照黄昏。"
    ],
    "rhythmic": "木兰花慢"
  },
  {
    "author": "秦观",
    "paragraphs": [
      "银烛生花如红豆。",
      "这好事、而今有。",
      "夜阑人静曲屏深，借宝瑟、轻轻招手。",
      "一阵白苹风，故灭烛、教相就。",
      "花带雨、冰肌香透。",
      "恨啼鸟、辘轳声晓。",
      "岸柳微风吹残酒。",
      "断肠时、至今依旧。",
      "镜中消瘦。",
      "那人知后，怕你来僝僽。"
    ],
    "rhythmic": "御街行"
  },
  {
    "author": "秦观",
    "paragraphs": [
      "风起云间，雁横天末，严城画角，梅花三奏。",
      "塞草西风，冻云笼月，窗外晓寒轻透。",
      "人去香犹在，孤衾长闲馀绣。",
      "恨与宵长，一夜薰炉，添尽香兽。",
      "前事空劳回首。",
      "虽梦断春归，相思依旧。",
      "湘瑟声沈，庾梅信断，谁念画眉人瘦。",
      "一句难忘处，怎忍辜、耳边轻咒。",
      "任人攀折，可怜又学，章台杨柳。"
    ],
    "rhythmic": "青门饮"
  },
  {
    "author": "秦观",
    "paragraphs": [
      "何事东君又去。",
      "空满院、落花飞絮。",
      "巧燕昵喃向谁语。",
      "何曾解、说伊家、些子苦。",
      "况是伤心绪。",
      "念个人、又成睽阻。",
      "一觉相思梦回处。",
      "连宵雨、更那堪、闻杜宇。"
    ],
    "rhythmic": "夜游宫"
  },
  {
    "author": "秦观",
    "paragraphs": [
      "见扬州独有，天下无双，号为琼树。",
      "占断天风，岁花开两次。",
      "九朵一苞，攒成环玉，心似珠玑缀。",
      "瓣瓣玲珑，枝枝洁净，世上无花类。",
      "冷露朝凝，香风远送，信是琼瑶贵。",
      "料得天宫有，此地久难留住。",
      "翰苑才人，贵家公子，都要看花去。",
      "莫吝金钱，好寻诗伴，日日花前醉。"
    ],
    "rhythmic": "醉蓬莱"
  },
  {
    "author": "秦观",
    "paragraphs": [
      "越艳风流，占天上、人间第一。",
      "须信道、绝尘标致，倾城颜色。",
      "翠绾垂螺双髻小，柳柔花媚娇无力。",
      "笑从来、到处只闻名，今相识。",
      "脸儿美，鞋儿窄。",
      "玉纤嫩，酥胸白。",
      "自觉愁肠搅乱，坐中狂客。",
      "金缕和杯曾有分，宝钗落枕知何日。",
      "谩从今、一点在心头，空成忆。"
    ],
    "rhythmic": "满江红"
  },
  {
    "author": "秦观",
    "paragraphs": [
      "碧云寥廓。",
      "倚阑怅望情离索。",
      "悲秋自怯罗衣薄。",
      "晓镜空悬，懒把青丝掠。",
      "江山满眼今非昨。",
      "纷纷木叶风中落。",
      "别巢燕子辞帘幕。",
      "有意东君，故把红丝缚。"
    ],
    "rhythmic": "一斛珠"
  },
  {
    "author": "米芾",
    "paragraphs": [
      "溪面荷香粲粲，林端远岫青青。",
      "楚天秋色太多情。",
      "云卷烟收风定。",
      "夜静冰娥欲上，梦回醉眼初醒。",
      "玉瓶未耻有新声。",
      "一曲请君来听。"
    ],
    "rhythmic": "西江月"
  },
  {
    "author": "米芾",
    "paragraphs": [
      "蒹葭风外烟笼柳。",
      "数叠遥山眉黛秀。",
      "微雨过江来。",
      "烦襟为一开。",
      "沙边临望处。",
      "紫燕双飞语。",
      "举酒送飞云。",
      "夜凉愁梦频。"
    ],
    "rhythmic": "菩萨蛮"
  },
  {
    "author": "米芾",
    "paragraphs": [
      "砧声送风急，蟋蟀思高秋。",
      "我来对景，不学宋玉解悲愁。",
      "收拾凄凉兴况，分付尊中醽醁，倍觉不胜幽。",
      "自有多情处，明月挂南楼。",
      "怅襟怀，横玉笛，韵悠悠。",
      "清时良夜，借我此地倒金瓯。",
      "可爱一天风物，遍倚阑干十二，宇宙若萍浮。",
      "醉困不知醒，敧枕卧江流。"
    ],
    "rhythmic": "水调歌头"
  },
  {
    "author": "米芾",
    "paragraphs": [
      "昔日丹阳行乐里。",
      "紫金浮玉临无地。",
      "宝阁化成弥勒世。",
      "龙宫对。",
      "时时更有天花坠。",
      "浩渺一天秋水至。",
      "鲸鲵鼓鬣连山沸。",
      "员峤岱舆更贔屓。",
      "无根蒂。",
      "莫教龙伯邦人戏。"
    ],
    "rhythmic": "渔家傲"
  },
  {
    "author": "米芾",
    "paragraphs": [
      "踯蹰山下濡须水，我更委佗。",
      "物阜时和。",
      "迨暇相逢笑复歌。",
      "江湖楼上凭阑久，极目沧波。",
      "天鉴如磨。",
      "偏映华簪雪一窝。"
    ],
    "rhythmic": "丑奴儿・采桑子"
  },
  {
    "author": "米芾",
    "paragraphs": [
      "云间皓月。",
      "光照银淮来万折。",
      "海岱楼中。",
      "拂袖雄披楚岸风。",
      "醉馀清夜。",
      "羽扇纶巾人入画。",
      "江远淮长。",
      "举首宗英醒更狂。"
    ],
    "rhythmic": "减字木兰花"
  },
  {
    "author": "米芾",
    "paragraphs": [
      "平生真赏。",
      "纸上龙蛇三五行。",
      "富贵功名。",
      "老境谁堪宠辱惊。",
      "寸心谁语。",
      "只有当年袁与许。",
      "归到寥阳。",
      "玉简霞衣侍帝旁。"
    ],
    "rhythmic": "减字木兰花"
  },
  {
    "author": "米芾",
    "paragraphs": [
      "莘野寥寥，渭滨漠漠情何限。",
      "万重堆案。",
      "懒更重经眼。",
      "儿辈休惊，头上霜华满。",
      "功名晚。",
      "水云萧散。",
      "漫就驿亭看。"
    ],
    "rhythmic": "点绛唇"
  },
  {
    "author": "米芾",
    "paragraphs": [
      "双双鸳鸯戏苹洲。",
      "几行烟柳柔。",
      "一声长笛咽清秋。",
      "碧云生暮愁。",
      "钩月挂，绮霞收。",
      "浦南人泛舟。",
      "娟娟何处烛明眸。",
      "相望徒倚楼。"
    ],
    "rhythmic": "阮郎归"
  },
  {
    "author": "米芾",
    "paragraphs": [
      "千古涟漪清绝地。",
      "海岱楼高，下瞰秦淮尾。",
      "水浸碧天天似水。",
      "广寒宫阙人间世。",
      "霭霭春和生海市。",
      "鳌戴三山，顷刻随轮至。",
      "宝月圆时多异气。",
      "夜光一颗千金贵。"
    ],
    "rhythmic": "蝶恋花"
  },
  {
    "author": "米芾",
    "paragraphs": [
      "薰风吹动满池莲。",
      "晓云楼阁鲜。",
      "绣阁华堂嘉会，齐拜玉炉烟。",
      "斟美酒，奉觥船。",
      "祝芳筵。",
      "宜春耐夏，多福壮严，富贵长年。"
    ],
    "rhythmic": "诉衷情"
  },
  {
    "author": "米芾",
    "paragraphs": [
      "劳生奔走困粗官。",
      "揽镜鬓毛斑。",
      "物外平生萧散，微宦兴阑珊。",
      "奇胜处，每平阑。",
      "定望远。",
      "好山如画，水绕云萦，无计成闲。"
    ],
    "rhythmic": "诉衷情"
  },
  {
    "author": "米芾",
    "paragraphs": [
      "暖日晴烘候小春。",
      "际天和气与精神。",
      "灵台静养千年寿，丹灶全无一点尘。",
      "寿彭祖，寿广成。",
      "华阳仙裔是今身。",
      "夜来银汉清如洗，南极星中见老人。"
    ],
    "rhythmic": "鹧鸪天"
  },
  {
    "author": "米芾",
    "paragraphs": [
      "云液无声白似银。",
      "红霞一抹百花新。",
      "觞多莫压频频劝，一片花飞减却春。",
      "蜂翅乱，蝶眉颦。",
      "花间啼鸟劝游人。",
      "人生无事须行乐，富贵何时且健身。"
    ],
    "rhythmic": "鹧鸪天"
  },
  {
    "author": "米芾",
    "paragraphs": [
      "祝寿庆生申。",
      "德日维新。",
      "期颐眉寿寿长春。",
      "五福三灵禄永永，长寿仙人。",
      "遐算等庄椿。",
      "□德康宁。",
      "年年欢会笑欣欣。",
      "岁岁仰依□寿域，彭祖广成。"
    ],
    "rhythmic": "浪淘沙"
  },
  {
    "author": "米芾",
    "paragraphs": [
      "日射平溪玉宇中。",
      "云横远渚岫重重。",
      "野花犹向涧边红。",
      "静看沙头鱼入网，闲支藜杖醉吟风。",
      "小春天气恼人浓。"
    ],
    "rhythmic": "浣溪沙"
  },
  {
    "author": "米芾",
    "paragraphs": [
      "风炉煮茶。",
      "霜刀剖瓜。",
      "暗香微透窗纱。",
      "是池中藕花。",
      "高梳髻鸦。",
      "浓妆脸霞。",
      "玉尖弹动琵琶。",
      "问香醪饮麽。"
    ],
    "rhythmic": "醉太平"
  },
  {
    "author": "李甲",
    "paragraphs": [
      "秋容江上，岸花老，苹洲白。",
      "露湿蒹葭，浦屿渐增寒色。",
      "闲渔唱晚，鹜雁惊飞处，映远碛。",
      "数点轻帆，送天际归客。",
      "凤台人散，漫回首。",
      "沈消息。",
      "素鲤无凭，楼上暮云凝碧。",
      "时向西风下，认远笛。",
      "宋玉悲怀，未信金樽消得。"
    ],
    "rhythmic": "望云涯引"
  },
  {
    "author": "李甲",
    "paragraphs": [
      "蕙兰香泛，孤屿潮平，惊鸥散雪。",
      "迤逦点破，澄江秋色。",
      "暝霭向敛，疏雨乍收，染出蓝峰千尺。",
      "渔舍孤烟锁寒碛。",
      "画鹢翠帆旋解，轻舣晴霞岸侧。",
      "正念往悲酸，怀乡惨切。",
      "何处引羌笛。",
      "追惜。",
      "当时富春佳地，严光钓址空遗迹。",
      "华星沈后，扁舟泛去，萧洒闲名图籍。",
      "离觞吊终寓目，意断魂消泪滴。",
      "渐洞天晚，回首暮云千古碧。"
    ],
    "rhythmic": "吊严陵"
  },
  {
    "author": "李甲",
    "paragraphs": [
      "渐东风暖，陇梅残，霁云碧。",
      "嫩草柔条，又回江城春色。",
      "乍促银签，便篆香纹蜡有馀迹。",
      "愁梦相兼，尽日高无力。",
      "这些离恨，依然是、酒醒又如织。",
      "料伊怀情，也应向人端的。",
      "何故近日，全然无消息。",
      "问伊看，伊教人到此，如何休得。"
    ],
    "rhythmic": "梦玉人引"
  },
  {
    "author": "李甲",
    "paragraphs": [
      "卖酒炉边，寻芳原上，乱花飞絮悠悠。",
      "已蝶稀莺散，便拟把长绳、系日无由。",
      "谩道草忘忧。",
      "也徒将，酒解闲愁。",
      "正江南春尽，行人千里，苹满汀洲。",
      "有翠红径里，盈盈似簇，芳茵禊饮，时笑时讴。",
      "当暖风迟景，任相将永日，烂熳狂游。",
      "谁信盛狂中，有离情、忽到心头。",
      "向尊前拟问，双燕来时，曾过秦楼。"
    ],
    "rhythmic": "过秦楼"
  },
  {
    "author": "李甲",
    "paragraphs": [
      "芳草碧色，萋萋遍南陌。",
      "暖絮乱红，也知人、春愁无力。",
      "忆得盈盈拾翠侣，共携赏、凤城寒食。",
      "到今来，海角逢春，天涯为客。",
      "愁旋释。",
      "还似织。",
      "泪暗拭。",
      "又偷滴。",
      "谩伫立、遍倚危阑，尽黄昏，也只是、暮云凝碧。",
      "拼则而已今拼了，忘则怎生便忘得。",
      "又还问鳞鸿，试重寻消息。"
    ],
    "rhythmic": "帝台春",
    "tags": ["宋词三百首"]
  },
  {
    "author": "李甲",
    "paragraphs": [
      "杳杳春江阔。",
      "收细雨、风蹙波声无歇。",
      "雁去汀洲暖，岸芜静，翠染遥山一抹。",
      "群鸥聚散，征航来去，隔水相望楚越。",
      "对此、凝情久，念往岁上国，嬉游时节。",
      "斗草园林，卖花巷陌，触处风光奇绝。",
      "正恁浓欢里，悄不意、顿有天涯离别。",
      "看那梅生翠实，柳飘狂絮，没个人共折。",
      "把而今、愁烦滋味，教向谁说。"
    ],
    "rhythmic": "击梧桐"
  },
  {
    "author": "李甲",
    "paragraphs": [
      "绝羽沈鳞，埋花葬玉，杳杳悲前事。",
      "对一盏寒灯，数点流萤，悄悄画屏，巫山十二。",
      "蕣脸星眸，蕙情兰性，一旦成流水。",
      "便纵有、甘泉妙手，洪都方士何济。",
      "香闺宝砌。",
      "临妆处，迤逦苔痕翠。",
      "更不忍看伊，绣残鸳侣，而今尚有，啼红粉渍。",
      "好梦不来，断云飞去，黯黯情无际。",
      "谩饮尽香醪，奈向愁肠，消遣无计。"
    ],
    "rhythmic": "幔卷绸・慢卷绸"
  },
  {
    "author": "李甲",
    "paragraphs": [
      "霁霞散晓，射水村渐明，渔火方绝。",
      "滩露夜潮痕，注冻濑凄咽。",
      "征鸿来时应负书，见疏柳、更忆伊同折。",
      "异乡憔悴，那堪更逢，岁穷时节。",
      "东风暗回暖律。",
      "算拆遍江梅，消尽岩雪。",
      "唯有这愁肠，也依旧千结。",
      "私言窃语些誓约，便眠思梦想无休歇。",
      "这些离恨，除非对著、说似明月。"
    ],
    "rhythmic": "望春回"
  },
  {
    "author": "李甲",
    "paragraphs": [
      "江国陆郎封寄后，独自冠群芳。",
      "折时雪里，带时灯下，香面讶争光。",
      "而今不怕吹羌管，一任更繁霜。",
      "玳筵赏处，玉纤整后，犹胜岭头香。"
    ],
    "rhythmic": "少年游"
  },
  {
    "author": "赵令畤",
    "paragraphs": [
      "丽质仙娥生月殿。",
      "谪向人间，未免凡情乱。",
      "宋玉墙东流美盼。",
      "乱花深处曾相见。",
      "密意浓欢方有便。",
      "不奈浮名，旋遣轻分散。",
      "最恨多才情太浅。",
      "等闲不念离人怨。"
    ],
    "rhythmic": "蝶恋花"
  },
  {
    "author": "赵令畤",
    "paragraphs": [
      "锦额重帘深几许。",
      "绣履弯弯，未省离朱户。",
      "强出娇羞都不语。",
      "绛绡频掩酥胸素。",
      "黛浅愁红妆淡伫。",
      "怨绝情凝，不肯聊回顾。",
      "媚脸未匀新泪污。",
      "梅英犹带春朝露。"
    ],
    "rhythmic": "蝶恋花"
  },
  {
    "author": "赵令畤",
    "paragraphs": [
      "懊恼娇痴情未惯。",
      "不道看看，役得人肠断。",
      "万语千言都不管。",
      "兰房跬步如天远。",
      "废寝忘餐思想遍。",
      "赖有青鸾，不必凭鱼雁。",
      "密写香笺论缱绻。",
      "春词一纸芳心乱。"
    ],
    "rhythmic": "蝶恋花"
  },
  {
    "author": "赵令畤",
    "paragraphs": [
      "庭院黄昏春雨霁。",
      "一缕深心，百种成牵系。",
      "青翼蓦然来报喜。",
      "鱼笺微谕相容意。",
      "待月西厢人不寐。",
      "帘影摇光，朱户犹慵闭。",
      "花动拂墙红萼坠。",
      "分明疑是情人至。"
    ],
    "rhythmic": "蝶恋花"
  },
  {
    "author": "赵令畤",
    "paragraphs": [
      "屈指幽期惟恐误。",
      "恰到春宵，明月当三五。",
      "红影压墙花密处。",
      "花阴便是桃源路。",
      "不谓兰诚金石固。",
      "敛袂怡声，恣把多才数。",
      "惆怅空回谁共语。",
      "只应化作朝云去。"
    ],
    "rhythmic": "蝶恋花"
  },
  {
    "author": "赵令畤",
    "paragraphs": [
      "数夕孤眠如度岁。",
      "将谓今生，会合终无计。",
      "正是断肠凝望际。",
      "云心捧得嫦娥至。",
      "玉困花柔羞抆泪。",
      "端丽妖娆，不与前时比。",
      "人去月斜疑梦寐。",
      "衣香犹在妆留臂。"
    ],
    "rhythmic": "蝶恋花"
  },
  {
    "author": "赵令畤",
    "paragraphs": [
      "一梦行云还暂阻。",
      "尽把深诚，缀作新诗句。",
      "幸有青鸾堪密付。",
      "良宵从此无虚度。",
      "两意相欢朝又暮。",
      "争奈郎鞭，暂指长安路。",
      "最是动人愁怨处。",
      "离情盈抱终无语。"
    ],
    "rhythmic": "蝶恋花"
  },
  {
    "author": "赵令畤",
    "paragraphs": [
      "碧沼鸳鸯交颈舞。",
      "正恁双栖，又遣分飞去。",
      "洒翰赠言终不许。",
      "援琴请尽奴衷素。",
      "曲未成声先怨慕。",
      "忍泪凝情，强作霓裳序。",
      "弹到离愁凄咽处。",
      "弦肠俱断梨花雨。"
    ],
    "rhythmic": "蝶恋花"
  },
  {
    "author": "赵令畤",
    "paragraphs": [
      "别后相思心目乱。",
      "不谓芳音，忽寄南来雁。",
      "却写花笺和泪卷。",
      "细书方寸教伊看。",
      "独寐良宵无计遣。",
      "梦里依稀，暂若寻常见。",
      "幽会未终魂已断。",
      "半衾如暖人犹远。"
    ],
    "rhythmic": "蝶恋花"
  },
  {
    "author": "赵令畤",
    "paragraphs": [
      "尺素重重封锦字。",
      "未尽幽闺，别后心中事。",
      "佩玉采丝文竹器。",
      "愿君一见知深意。",
      "环玉长圆丝万系。",
      "竹上斓斑，总是相思泪。",
      "物会见郎人永弃。",
      "心驰魂去神千里。"
    ],
    "rhythmic": "蝶恋花"
  },
  {
    "author": "赵令畤",
    "paragraphs": [
      "梦觉高唐云雨散。",
      "十二巫峰，隔断相思眼。",
      "不为旁人移步懒。",
      "为郎憔悴羞郎见。",
      "青翼不来孤凤怨。",
      "露失桃源，再会终无便。",
      "旧恨新愁无计遣。",
      "情深何似情俱浅。"
    ],
    "rhythmic": "蝶恋花"
  },
  {
    "author": "赵令畤",
    "paragraphs": [
      "镜破人离何处问。",
      "路隔银河，岁会知犹近。",
      "只道新来消瘦损。",
      "玉容不见空传信。",
      "弃掷前欢俱未忍。",
      "岂料盟言，陡顿无凭准。",
      "地久天长终有尽，绵绵不似无穷恨。"
    ],
    "rhythmic": "蝶恋花"
  },
  {
    "author": "赵令畤",
    "paragraphs": [
      "宿雨洗空台榭莹。",
      "下尽珠帘寒未定。",
      "花开花落几番晴，春欲竟。",
      "愁未醒。",
      "池面杏花红透影。",
      "一纸短书言不尽。",
      "明月清风还记省。",
      "玉楼香断又天香，闲展兴。",
      "临好景。",
      "心似乱萍何处整。"
    ],
    "rhythmic": "天仙子"
  },
  {
    "author": "赵令畤",
    "paragraphs": [
      "稳小弓鞋三寸罗。",
      "歌唇清韵一樱多。",
      "灯前秀艳总横波。",
      "指下鸣泉清杳渺，掌中回旋小婆娑。",
      "明朝归路奈情何。"
    ],
    "rhythmic": "浣溪沙"
  },
  {
    "author": "赵令畤",
    "paragraphs": [
      "轻鸥欲下春塘浴。",
      "双双飞破春烟绿。",
      "两岸野蔷薇。",
      "翠笼薰绣衣。",
      "凭船闲弄水。",
      "中有相思意。",
      "忆得去年时。",
      "水边初别离。"
    ],
    "rhythmic": "菩萨蛮"
  },
  {
    "author": "赵令畤",
    "paragraphs": [
      "长淮渺渺寒烟白。",
      "凭阑人是霜台客。",
      "诗句妙春豪。",
      "风云不啻高。",
      "樽前人已老。",
      "馀恨连芳草。",
      "一曲酒醒时。",
      "梧桐月欲低。"
    ],
    "rhythmic": "菩萨蛮"
  },
  {
    "author": "赵令畤",
    "paragraphs": [
      "春风试手先梅蕊。",
      "頩姿冷艳明沙水。",
      "不受众芳知。",
      "端须月与期。",
      "清香闲自远。",
      "先向钗头见。",
      "雪后燕瑶池。",
      "人间第一枝。"
    ],
    "rhythmic": "菩萨蛮"
  },
  {
    "author": "赵令畤",
    "paragraphs": [
      "急雨涨溪浑，小树带山秋色。",
      "轻棹暮天归路，袅芙蓉烟白。",
      "酒醒香冷梦回时，虫声正凄绝。",
      "只觉小窗风月，与昨宵都别。"
    ],
    "rhythmic": "好事近"
  },
  {
    "author": "赵令畤",
    "paragraphs": [
      "楼上风和玉漏迟。",
      "秋千庭院静，百花飞。",
      "午窗才起暖金卮。",
      "匀面了，阑畔看春池。",
      "何事苦颦眉。",
      "碧云春信断，尽来时。",
      "鸳鸯游戏镇相随。",
      "云雾敛，新月挂天西。"
    ],
    "rhythmic": "小重山"
  },
  {
    "author": "赵令畤",
    "paragraphs": [
      "雨霁风高天气清。",
      "玉盘浮出海，转空明。",
      "小窗帘影冷如冰。",
      "愁不寐，独自傍阶行。",
      "情似浪头轻。",
      "一番销欲尽，一番生。",
      "无言惆怅到参横。",
      "人欲起，鹎鵊几声鸣。"
    ],
    "rhythmic": "小重山"
  },
  {
    "author": "赵令畤",
    "paragraphs": [
      "欲减罗衣寒未去。",
      "不卷珠帘，人在深深处。",
      "红杏枝头花几许。",
      "啼痕止恨清明雨。",
      "尽日沈烟香一缕。",
      "宿酒醒迟，恼破春情绪。",
      "飞燕又将归信误。",
      "小屏风上西江路。"
    ],
    "rhythmic": "蝶恋花",
    "tags": ["宋词三百首"]
  },
  {
    "author": "赵令畤",
    "paragraphs": [
      "卷絮风头寒欲尽。",
      "坠粉飘香，日日红成阵。",
      "新酒又添残酒困。",
      "今春不减前春恨。",
      "蝶去莺飞无处问。",
      "隔水高楼，望断双鱼信。",
      "恼乱横波秋一寸。",
      "斜阳只与黄昏近。"
    ],
    "rhythmic": "蝶恋花"
  },
  {
    "author": "赵令畤",
    "paragraphs": [
      "人世一场大梦，我生魔了十年。",
      "明窗千古探遗编。",
      "不救饥寒一点。",
      "更被维摩老子，不教此处容言。",
      "炉薰清炷坐安禅。",
      "物物头头显现。"
    ],
    "rhythmic": "西江月"
  },
  {
    "author": "赵令畤",
    "paragraphs": [
      "玉枕生凉，金缸传晓，败叶飞破清秋。",
      "雨馀翻浪，渺渺阻行舟。",
      "暂系汀洲侧畔，风夜起、荻叶添愁。",
      "银屏远，龙香渐尽，还是梦扬州。",
      "更筹。",
      "何太永，当年情事，今日堪酬。",
      "最苦恨红楼，笑我飘浮。",
      "为寄相思细字，教字字、愁蹙眉头。",
      "凄凉久，渔人唱晓，随月过横沟。"
    ],
    "rhythmic": "满庭芳"
  },
  {
    "author": "赵令畤",
    "paragraphs": [
      "春风依旧。",
      "著意随堤柳。",
      "搓得蛾儿黄欲就。",
      "天气清明时候。",
      "去年紫陌青门。",
      "今霄雨魄云魂。",
      "断送一生憔悴，只销几个黄昏。"
    ],
    "rhythmic": "清平乐"
  },
  {
    "author": "赵令畤",
    "paragraphs": [
      "素玉朝来有好怀。",
      "一枝梅粉照人开。",
      "晴云欲向杯中起，春色先从脸上来。",
      "深院落，小楼台。",
      "玉盘香篆看徘徊。",
      "须知月色撩人恨，数夜春寒不下阶。"
    ],
    "rhythmic": "思远人"
  },
  {
    "author": "赵令畤",
    "paragraphs": [
      "枝上粉香吹欲尽，依前庭院春风。",
      "更谁同绕摘芳丛。",
      "漏残金兽冷，信断锦屏空。",
      "看结灯花愁不睡，酒阑无梦相逢。",
      "凄凉长判一生中。",
      "不如云外月，永夜在房栊。"
    ],
    "rhythmic": "临江仙"
  },
  {
    "author": "赵令畤",
    "paragraphs": [
      "画船稳泛春波渺。",
      "夕雨寒声小。",
      "紫烟深处数峰横。",
      "惊起一滩鸥鹭、照川明。",
      "西楼今夜归期误。",
      "恨入阑干暮。",
      "可堪春事满春怀。",
      "不似珠帘新燕、早归来。"
    ],
    "rhythmic": "虞美人"
  },
  {
    "author": "赵令畤",
    "paragraphs": [
      "风急花飞昼掩门。",
      "一帘残雨滴黄昏。",
      "便无离恨也销魂。",
      "翠被任熏终不暖，玉杯慵举几番温。",
      "个般情事与谁论。"
    ],
    "rhythmic": "浣溪沙"
  },
  {
    "author": "赵令畤",
    "paragraphs": [
      "槐柳春馀绿涨天。",
      "酒旗高插夕阳边。",
      "谁家墙里笑秋千。",
      "往事不堪楼上看，新愁多向曲中传。",
      "此情销得是何年。"
    ],
    "rhythmic": "浣溪沙"
  },
  {
    "author": "赵令畤",
    "paragraphs": [
      "一朵梦云惊晓鸦。",
      "数枝春雨带梨花。",
      "坐来残月冷窗纱。",
      "钗凤谩曾留得半，枕山犹是枕时斜。",
      "对花今日奈天涯。"
    ],
    "rhythmic": "浣溪沙"
  },
  {
    "author": "赵令畤",
    "paragraphs": [
      "水满池塘花满枝。",
      "乱香深里语黄鹂。",
      "东风轻软弄帘帏。",
      "日正长时春梦短，燕交飞处柳烟低。",
      "玉窗红子斗棋时。"
    ],
    "rhythmic": "浣溪沙"
  },
  {
    "author": "赵令畤",
    "paragraphs": [
      "少日怀山老住山。",
      "一官休务得身闲。",
      "几年食息白云间。",
      "似我乐来真是少，见人忙处不相关。",
      "养真高静出尘寰。"
    ],
    "rhythmic": "浣溪沙"
  },
  {
    "author": "赵令畤",
    "paragraphs": [
      "可是相逢意便深。",
      "为郎巧笑不须金。",
      "门前一尺春风髻，窗内三更夜雨衾。",
      "情渺渺，信沈沈。",
      "青莺无路寄芳音。",
      "山城钟鼓愁难听，不解襄王梦里寻。"
    ],
    "rhythmic": "鹧鸪天"
  },
  {
    "author": "赵令畤",
    "paragraphs": [
      "麝发雕炉小袖笼。",
      "天教我被此时同。",
      "橼经雪重香方满，菊到秋深色自浓。",
      "船槛内，月明中。",
      "插花归去莫匆匆。",
      "人生更在艰难内，胜事年来不易逢。"
    ],
    "rhythmic": "鹧鸪天"
  },
  {
    "author": "赵令畤",
    "paragraphs": ["脸薄难藏泪，眉长易觉愁。"],
    "rhythmic": "失调名"
  },
  {
    "author": "赵令畤",
    "paragraphs": [
      "翠袖卷纱红映肉，无风玉骨生寒。",
      "可堪新晓雨初残。",
      "颦眉谁恼著，粉泪滴阑干。",
      "闻道谪仙歌妙语，新妆再发愁颜。",
      "雾帘云幕荐金盘。",
      "笔间长借句，直莫放春还。"
    ],
    "rhythmic": "临江仙"
  },
  {
    "author": "赵令畤",
    "paragraphs": [
      "楼上萦帘弱絮，墙头凝月低花。",
      "年年春事关心事，肠断欲栖鸦。",
      "舞镜鸾衾翠减，啼珠凤蜡红斜。",
      "重门不锁相思梦，随意绕天涯。"
    ],
    "rhythmic": "乌夜啼"
  },
  {
    "author": "贺铸",
    "paragraphs": [
      "斗储祥，虹流祉，兆黄虞。",
      "未□□、□圣真符。",
      "千龄叶应，九河清、神物出龟图。",
      "□□□□，□盛时、朝野欢娱。",
      "靡不覆，旋穹□，□□□，□坤舆。",
      "致万国、一变华胥。",
      "霞觞□□，□□□、□□□宸趋。",
      "五云长在，望子□、□□□□。"
    ],
    "rhythmic": "天宁乐・金人捧露盘"
  },
  {
    "author": "贺铸",
    "paragraphs": [
      "□波飞□□□向。",
      "□□□、□□□□样。",
      "拥鼻微吟，捋须遐想。",
      "□□□□□□上。",
      "会须加数□□酿。",
      "□□□、□□□□涨。",
      "美满孤帆，轻便双桨。",
      "中分□□□□往。"
    ],
    "rhythmic": "□□□・七娘子"
  },
  {
    "author": "贺铸",
    "paragraphs": [
      "京江抵、海边吴楚。",
      "铁瓮城、行胜无今古。",
      "北固陵高，西津横渡。",
      "几人携手分襟处。",
      "凄凉渌水桥南路。",
      "奈玉壶、难叩鸳鸯语。",
      "行雨行云，非花非雾。",
      "为谁来为谁还去。"
    ],
    "rhythmic": "鸳鸯语・七娘子"
  },
  {
    "author": "贺铸",
    "paragraphs": [
      "梦草池南璧月堂。",
      "绿阴深蔽日，啭鹂黄。",
      "淡蛾轻鬓似宜妆。",
      "歌扇小，烟雨画潇湘。",
      "薄晚具兰汤。",
      "雪肌英粉腻，更生香。",
      "簟纹如水竟檀床。",
      "雕枕并，得意两鸳鸯。"
    ],
    "rhythmic": "璧月堂・小重山"
  },
  {
    "author": "贺铸",
    "paragraphs": [
      "群玉轩中迹已陈。",
      "江南重喜见，广陵春。",
      "纤秾合度好腰身。",
      "歌水钓，清啭□□□。",
      "团扇掩樱唇。",
      "七双胡蝶子，表□□。",
      "□□□复旧东邻。",
      "风月夜，怜取眼前人。"
    ],
    "rhythmic": "群玉轩・小重山"
  },
  {
    "author": "贺铸",
    "paragraphs": [
      "隔水桃花□□□。",
      "□□□□□，□□□。",
      "□妆飞鹊镜台前。",
      "□□□，□□□□□。",
      "□首已依然。",
      "断云疏雨后，更闻蝉。",
      "□□□叶付漪涟。",
      "驰寄与，人住玉溪边。"
    ],
    "rhythmic": "□□□・小重山"
  },
  {
    "author": "贺铸",
    "paragraphs": [
      "琼琼绝艺真无价。",
      "指尖纤、态闲暇。",
      "几多方寸关情话。",
      "都付与、弦声写。",
      "三月十三寒食夜。",
      "映花月、絮风台榭。",
      "明月待欢来，久背面、秋千下。"
    ],
    "rhythmic": "辨弦声・迎春乐"
  },
  {
    "author": "贺铸",
    "paragraphs": [
      "逢迎一笑金难买。",
      "小樱唇、浅蛾黛。",
      "玉环风调依然在。",
      "想花下、攀鞍态。",
      "伫倚碧云如有待。",
      "望新月、为谁双拜。",
      "细语人不闻，微风动、罗裙带。"
    ],
    "rhythmic": "攀鞍态・迎春乐"
  },
  {
    "author": "贺铸",
    "paragraphs": [
      "六华应腊妆吴苑。",
      "小山堂、晚张燕。",
      "赏心不厌杯行缓。",
      "待月度、银河半。",
      "缥缈郢人歌已断。",
      "归路指、玉溪南馆。",
      "谁似辟寒金，聊借与、空床暖。"
    ],
    "rhythmic": "辟寒金・迎春乐"
  },
  {
    "author": "贺铸",
    "paragraphs": [
      "劳生羁宦未易处。",
      "赖醉□□□。",
      "白眼青天，忘形相尔汝。",
      "□□□□□□。",
      "□□□，送君南浦。",
      "雪暗沧江，□□□□□。"
    ],
    "rhythmic": "尔汝歌・清商怨"
  },
  {
    "author": "贺铸",
    "paragraphs": [
      "扬州商女□□□。",
      "□□□□□。",
      "□寄扁舟，江南湖北道。",
      "津头龙祠屡□。",
      "□信指、半春前到。",
      "笑倚危樯，朝来风色好。"
    ],
    "rhythmic": "□□□・清商怨"
  },
  {
    "author": "贺铸",
    "paragraphs": [
      "重过阊门万事非。",
      "同来何事不同归。",
      "梧桐半死清霜后，头白鸳鸯失伴飞。",
      "原上草，露初晞。",
      "旧栖新垅两依依。",
      "空床卧听南窗雨，谁复挑灯夜补衣。"
    ],
    "rhythmic": "半死桐・鹧鸪天"
  },
  {
    "author": "贺铸",
    "paragraphs": [
      "云弄轻阴谷雨乾。",
      "半垂油幕护残寒。",
      "化工著意呈新巧，翦刻朝霞饤露盘。",
      "辉锦绣，掩芝兰。",
      "开元天宝盛长安。",
      "沈香亭子钩阑畔，偏得三郎带笑看。"
    ],
    "rhythmic": "翦朝霞・鹧鸪天"
  },
  {
    "author": "贺铸",
    "paragraphs": [
      "谁爱松林水似天。",
      "画船听雨奈无眠。",
      "清风明月休论价，卖与愁人直几钱。",
      "挥醉笔，扫吟笺。",
      "一时朋辈饮中仙。",
      "白头□□江湖上，袖手低回避少年。"
    ],
    "rhythmic": "避少年・鹧鸪天"
  },
  {
    "author": "贺铸",
    "paragraphs": [
      "留落吴门□□□。",
      "□□□□□□□。",
      "扁舟更入毗陵道，却□□□□□□。",
      "□□念，付清觞。",
      "樵青与我和沧浪。",
      "浮云□是无根物，南北东西不碍狂。"
    ],
    "rhythmic": "□□□・鹧鸪天"
  },
  {
    "author": "贺铸",
    "paragraphs": [
      "闻你侬嗟我更嗟。",
      "春霜一夜扫秾华。",
      "永无清啭欺头管，赖有浓香著臂纱。",
      "侵海角，抵天涯。",
      "行云谁为不知家。",
      "秋风想见西湖上，化出白莲千叶花。"
    ],
    "rhythmic": "千叶莲・鹧鸪天",
    "tags": ["西湖"]
  },
  {
    "author": "贺铸",
    "paragraphs": [
      "豆蔻梢头莫漫夸。",
      "春风十里旧繁华。",
      "金缕玉蕊皆殊艳，别有倾城第一花。",
      "春雀舫，紫云车。",
      "暗期归路指烟霞。",
      "无端却似堂前燕，飞入寻常百姓家。"
    ],
    "rhythmic": "第一花・鹧鸪天"
  },
  {
    "author": "贺铸",
    "paragraphs": [
      "南国家人推阿秀，歌醉几相逢。",
      "云想衣裳花想容。",
      "春未抵情浓。",
      "津亭回首青楼远，帘箔更重重。",
      "今夜扁舟泪不供。",
      "犹听隔江钟。"
    ],
    "rhythmic": "花想容・武陵春"
  },
  {
    "author": "贺铸",
    "paragraphs": ["楼上鼓，转□□。", "□□□□□□□。", "思妇想无肠可断，□□□□□□□。"],
    "rhythmic": "□□□・捣练子"
  },
  {
    "author": "贺铸",
    "paragraphs": [
      "收锦字，下鸳机。",
      "净拂床砧夜捣衣。",
      "马上少年今健否，过瓜时见雁南归。"
    ],
    "rhythmic": "夜捣衣・捣练子"
  },
  {
    "author": "贺铸",
    "paragraphs": [
      "砧面莹，杵声齐。",
      "捣就征衣泪墨题。",
      "寄到玉关应万里，戍人犹在玉关西。"
    ],
    "rhythmic": "杵声齐・捣练子"
  },
  {
    "author": "贺铸",
    "paragraphs": [
      "斜月下，北风前。",
      "万杵千砧捣欲穿。",
      "不为捣衣勤不睡，破除今夜夜如年。"
    ],
    "rhythmic": "夜如年・捣练子"
  },
  {
    "author": "贺铸",
    "paragraphs": [
      "抛练杵，傍窗纱。",
      "巧翦征袍斗出花。",
      "想见陇头长戍客，授衣时节也思家。"
    ],
    "rhythmic": "翦征袍・捣练子"
  },
  {
    "author": "贺铸",
    "paragraphs": [
      "边堠远，置邮稀。",
      "附与征衣衬铁衣。",
      "连夜不妨频梦见，过年惟望得书归。"
    ],
    "rhythmic": "望书归・捣练子"
  },
  {
    "author": "贺铸",
    "paragraphs": [
      "紫陌青丝鞚，红尘白纻衫。",
      "谁怜绣户闭香奁。",
      "分付一春心事、两眉尖。",
      "怯冷重熏被，羞明半卷帘。",
      "欢归斜□□□□。",
      "□□□□□□、醉厌厌。"
    ],
    "rhythmic": "醉厌厌・南歌子"
  },
  {
    "author": "贺铸",
    "paragraphs": [
      "初见碧纱窗下绣。",
      "寸波频溜。",
      "错将黄晕压檀花，翠袖掩、纤纤手。",
      "金缕一双红豆。",
      "情通色授。",
      "不应学舞爱垂杨，甚长为、春风瘦。"
    ],
    "rhythmic": "窗下绣・一落萦"
  },
  {
    "author": "贺铸",
    "paragraphs": [
      "蜀锦尘香生袜罗。",
      "小婆娑。",
      "个侬无赖动人多。",
      "是横波。",
      "楼角云开风卷幕，月侵河。",
      "纤纤持酒艳声歌。",
      "奈情何。"
    ],
    "rhythmic": "艳声歌・添声杨柳枝"
  },
  {
    "author": "贺铸",
    "paragraphs": [
      "天与多情不自由。",
      "占风流。",
      "云闲草远絮悠悠。",
      "唤春愁。",
      "试作小妆窥晚镜，淡蛾羞。",
      "夕阳独倚水边楼。",
      "认归舟。"
    ],
    "rhythmic": "唤春愁・添声杨柳枝"
  },
  {
    "author": "贺铸",
    "paragraphs": [
      "绿绮新声隔坐闻。",
      "认殷勤。",
      "尊前为舞郁金裙。",
      "酒微醺。",
      "月转参横花幕暗，夜初分。",
      "阳台拼作不归云。",
      "任郎嗔。"
    ],
    "rhythmic": "花幕暗・添声杨柳枝"
  },
  {
    "author": "贺铸",
    "paragraphs": [
      "秋尽江南叶未凋。",
      "晚云高。",
      "情山隐隐水迢迢。",
      "接亭皋。",
      "二十四桥明月夜，弭兰桡。",
      "玉人何处教吹箫。",
      "可怜宵。"
    ],
    "rhythmic": "晚云高・添声杨柳枝"
  },
  {
    "author": "贺铸",
    "paragraphs": [
      "绿净春深好染衣。",
      "际柴扉。",
      "溶溶漾漾白鸥飞。",
      "两忘机。",
      "南去北来徒自老，故人稀。",
      "夕阳长送钓船归。",
      "鳜鱼肥。"
    ],
    "rhythmic": "钓船归・添声杨柳枝"
  },
  {
    "author": "贺铸",
    "paragraphs": [
      "闲爱孤云静爱僧。",
      "得良朋。",
      "清时有味是无能。",
      "矫聋丞。",
      "况复早年豪纵过，病婴仍。",
      "如今痴钝似寒蝇。",
      "醉懵腾。"
    ],
    "rhythmic": "爱孤云・添声杨柳枝"
  },
  {
    "author": "贺铸",
    "paragraphs": [
      "风紧云轻欲变秋。",
      "雨初收。",
      "江城水路漫悠悠。",
      "带汀洲。",
      "正是客心孤回处，转归舟。",
      "谁家红袖倚津楼。",
      "替人愁。"
    ],
    "rhythmic": "替人愁・添声杨柳枝"
  },
  {
    "author": "贺铸",
    "paragraphs": [
      "九曲池头三月三。",
      "柳毵毵。",
      "香尘扑马喷金衔。",
      "涴春衫。",
      "苦笋鲥鱼乡味美，梦江南。",
      "阊门烟水晚风恬。",
      "落归帆。"
    ],
    "rhythmic": "梦江南・忆江南"
  },
  {
    "author": "贺铸",
    "paragraphs": [
      "风清月正圆，信是佳时节。",
      "不会长年来，处处愁风月。",
      "心将熏麝焦，吟伴寒虫切。",
      "欲遽就床眠，解带翻成结。"
    ],
    "rhythmic": "愁风月・生查子"
  },
  {
    "author": "贺铸",
    "paragraphs": [
      "东风柳陌长，闭月花房小。",
      "应念画眉人，拂镜啼新晓。",
      "伤心南浦波，回首青门道。",
      "记得绿罗裙，处处怜芳草。"
    ],
    "rhythmic": "绿罗裙・生查子"
  },
  {
    "author": "贺铸",
    "paragraphs": [
      "西津海鹘舟，径渡沧江雨。",
      "双橹本无情，鸦轧如人语。",
      "挥金陌上郎，化石山头妇。",
      "何物系君心，三岁扶床女。"
    ],
    "rhythmic": "陌上郎・生查子"
  },
  {
    "author": "贺铸",
    "paragraphs": [
      "墙上夭桃簌簌红。",
      "巧随轻絮入帘栊。",
      "自是芳心贪结子。",
      "翻使。",
      "惜花人恨五更风。",
      "露萼鲜浓妆脸靓。",
      "相映。",
      "隔年情事此门中。",
      "粉面不知何处在。",
      "无奈。",
      "武陵流水卷春空。"
    ],
    "rhythmic": "卷春空・定风波"
  },
  {
    "author": "贺铸",
    "paragraphs": [
      "流水长烟何缥缈。",
      "诘□□□，□逗渔舟小。",
      "夹岸桃花烂□□。",
      "□□□□□□□。",
      "萧闲村落田畴好。",
      "避地移家，□□□□□。",
      "□□殷勤送归棹。",
      "闲边勿为他人道。"
    ],
    "rhythmic": "桃源行・蝶恋花"
  },
  {
    "author": "贺铸",
    "paragraphs": [
      "桃叶园林风日好。",
      "曲径珍丛，处处闻啼鸟。",
      "翠珥金丸委芳草。",
      "袜罗尘动香裙扫。",
      "片帆乘兴东流早。",
      "每话长安，引领犹西笑。",
      "离索年多故人少。",
      "江南有燕无书到。"
    ],
    "rhythmic": "西笑吟・蝶恋花"
  },
  {
    "author": "贺铸",
    "paragraphs": [
      "排办张灯春事早。",
      "十二都门，物色宜新晓。",
      "金犊车轻玉骢小。",
      "拂头杨柳穿驰道。",
      "莼羹鲈鲙非吾好。",
      "去国讴吟，半落江南调。",
      "满眼青山恨西照。",
      "长安不见令人老。"
    ],
    "rhythmic": "望长安・蝶恋花"
  },
  {
    "author": "贺铸",
    "paragraphs": [
      "秦弦络络呈纤手。",
      "宝雁斜飞三十九。",
      "徵韶新谱日边来，倾耳吴娃惊未有。",
      "文园老令难堪酒。",
      "蜜炬垂花知夜久。",
      "更须妩媚做腰肢，细学永丰坊畔柳。"
    ],
    "rhythmic": "呈纤手・玉楼春"
  },
  {
    "author": "贺铸",
    "paragraphs": [
      "津亭薄晚张离燕。",
      "红粉□歌持酒劝。",
      "歌声煎泪欲沾襟，酒色□□□□□。",
      "□□会有归风便。",
      "休道相忘秋后□。",
      "□□□抵故人心，惆怅故人心不见。"
    ],
    "rhythmic": "归风便・玉楼春"
  },
  {
    "author": "贺铸",
    "paragraphs": [
      "中年多办收身具。",
      "投老归来无著处。",
      "四肢安稳一渔舟，祗许樵青相伴去。",
      "沧洲大胜黄尘路。",
      "万顷月波难滓污。",
      "阿侬原是个中人，非谓鲈鱼留不住。"
    ],
    "rhythmic": "续渔歌・玉楼春"
  },
  {
    "author": "贺铸",
    "paragraphs": [
      "急雨收春，斜风约水。",
      "浮红涨绿鱼文起。",
      "年年有子惜馀春，春归不解招游子。",
      "留恨城隅，关情纸尾。",
      "阑干长对西曛倚。",
      "鸳鸯俱是白头时，江南渭北三千里。"
    ],
    "rhythmic": "惜馀春・踏莎行"
  },
  {
    "author": "贺铸",
    "paragraphs": [
      "浅黛宜颦，明波欲溜。",
      "逢迎宛似平生旧。",
      "低鬟促坐认弦声，霞觞艳艳持为寿。",
      "浓染吟毫，偷题醉袖。",
      "寸心百意分携后。",
      "不胜风月两厌厌，年来一样伤春瘦。"
    ],
    "rhythmic": "题醉袖・踏莎行"
  },
  {
    "author": "贺铸",
    "paragraphs": [
      "山秀芙蓉，溪明罨画。",
      "真游洞穴沧波下。",
      "临风慨想斩蛟灵，长桥千载犹横跨。",
      "解组投簪，求田问舍。",
      "黄鸡白酒渝樵社。",
      "元龙非复少时豪，耳根清静功名话。"
    ],
    "rhythmic": "阳羡歌・踏莎行"
  },
  {
    "author": "贺铸",
    "paragraphs": [
      "杨柳回塘，鸳鸯别浦。",
      "绿萍涨断莲舟路。",
      "断无蜂蝶慕幽香，红衣脱尽芳心苦。",
      "返照迎潮，行云带雨。",
      "依依伺与骚人语。",
      "当年不肯嫁春风，无端却被秋风误。"
    ],
    "rhythmic": "芳心苦・踏莎行"
  },
  {
    "author": "贺铸",
    "paragraphs": [
      "凉叶辞风，流云卷雨。",
      "寥寥夜色沈钟鼓。",
      "谁调清管度新声，有人高卧平阳坞。",
      "草暖沧洲，潮平别浦。",
      "双凫乘雁方容与。",
      "深藏华屋锁雕笼，此生乍可输鹦鹉。"
    ],
    "rhythmic": "平阳兴・踏莎行"
  },
  {
    "author": "贺铸",
    "paragraphs": [
      "镜晕眉山，囊熏水麝。",
      "凝然风度长闲暇。",
      "归来定解鹔鹴裘，唤时应倍骅骝价。",
      "殢酒伤春，添香惜夜。",
      "依惜待月西厢下。",
      "梨花庭院雪玲珑，微吟独倚秋千架。"
    ],
    "rhythmic": "晕眉山・踏莎行"
  },
  {
    "author": "贺铸",
    "paragraphs": [
      "楼角参横，庭心月午。",
      "侵阶夜色凉经雨。",
      "轻罗小扇扑流萤，微云渡汉思牛女。",
      "拥髻柔情，扶肩昵语。",
      "可怜分破□□□。",
      "□□□□有佳期。",
      "人间底事长如许。"
    ],
    "rhythmic": "思牛女・踏莎行"
  },
  {
    "author": "贺铸",
    "paragraphs": [
      "节物侵寻迫暮迟。",
      "可胜摇落长年悲。",
      "回首五湖乘兴地，负心期。",
      "惊雁失行风翦翦，冷云成阵雪垂垂。",
      "不拼尊前泥样醉，个能痴。"
    ],
    "rhythmic": "负心期・浣溪沙"
  },
  {
    "author": "贺铸",
    "paragraphs": [
      "不信芳春厌老人。",
      "老人几度送春归。",
      "惜春行乐莫辞频。",
      "巧笑艳歌皆我意，恼花颠酒拼君嗔。",
      "物情惟有醉中真。"
    ],
    "rhythmic": "醉中真・浣溪沙",
    "tags": ["宋词三百首"]
  },
  {
    "author": "贺铸",
    "paragraphs": [
      "金斗城南载酒频。",
      "东西飞观跨通津。",
      "漾舟聊送雨馀春。",
      "桃李趣行无算酌，桑榆收得自由身。",
      "酣歌一曲太平人。"
    ],
    "rhythmic": "频载酒・浣溪沙"
  },
  {
    "author": "贺铸",
    "paragraphs": [
      "落日逢迎朱雀街。",
      "共乘青舫度秦淮。",
      "笑拈飞絮罥金钗。",
      "洞户华灯归别馆，碧梧红叶掩萧斋。",
      "愿随明月入君怀。"
    ],
    "rhythmic": "掩萧斋・浣溪沙"
  },
  {
    "author": "贺铸",
    "paragraphs": [
      "兴庆宫池整月开。",
      "□□□□缕金鞋。",
      "后庭芳草绿缘阶。",
      "祓禊归□杨柳陌，□□□落凤凰钗。",
      "细风抛絮入人怀。"
    ],
    "rhythmic": "杨柳陌・浣溪沙"
  },
  {
    "author": "贺铸",
    "paragraphs": [
      "掌上香罗六寸弓。",
      "雍容胡旋一盘中。",
      "目成心许两匆匆。",
      "别夜可怜长共月。",
      "当时曾约换追风。",
      "草生金埒画堂空。"
    ],
    "rhythmic": "换追风・浣溪沙"
  },
  {
    "author": "贺铸",
    "paragraphs": [
      "半解香绡扑粉肌。",
      "避风长下绛纱帷。",
      "碧琉璃水浸琼枝。",
      "不学寿阳窥晓镜，何烦京兆画新眉。",
      "可人风调最多宜。"
    ],
    "rhythmic": "最多宜・浣溪沙"
  },
  {
    "author": "贺铸",
    "paragraphs": [
      "旧说山阴禊事休。",
      "漫书茧纸叙清游。",
      "吴门千载更风流。",
      "绕郭烟花莲茂苑，满船丝竹载凉州。",
      "一标争胜锦缠头。"
    ],
    "rhythmic": "锦缠头・浣溪沙"
  },
  {
    "author": "贺铸",
    "paragraphs": [
      "城下路。",
      "凄风露。",
      "今人犁田古人墓。",
      "岸头沙。",
      "带蒹葭。",
      "漫漫惜时，流水今人家。",
      "黄埃赤日长安道。",
      "倦客无浆马无草。",
      "开函关。",
      "掩函关。",
      "千古如何，不见一人闲。",
      "六国扰。",
      "三秦扫。",
      "初谓商山遗四老。",
      "驰单车。",
      "致缄书。",
      "裂荷焚芰，接武曳长裙。",
      "高流端得酒中趣。",
      "深入醉乡安稳处。",
      "生忘行。",
      "死忘名。",
      "谁论二豪，初不数刘伶。"
    ],
    "rhythmic": "将进酒・梅花引"
  },
  {
    "author": "贺铸",
    "paragraphs": [
      "缚虎手。",
      "悬河口。",
      "车如鸡栖马如狗。",
      "白纶巾。",
      "扑黄尘。",
      "不知我辈，可是蓬蒿人。",
      "衰兰送客咸阳道。",
      "天若有情天亦老。",
      "作雷颠。",
      "不论钱。",
      "谁问旗亭，美酒斗十千。",
      "酌大斗。",
      "更为寿。",
      "青鬓常青古无有。",
      "笑嫣然。",
      "舞翩然。",
      "当垆秦女，十五语如弦。",
      "遗音能记秋风曲。",
      "事去千年犹恨促。",
      "揽流光。",
      "系扶桑。",
      "争奈愁来，一日却为长。"
    ],
    "rhythmic": "行路难・梅花引"
  },
  {
    "author": "贺铸",
    "paragraphs": [
      "张灯结绮笼驰道。",
      "六六洞天连夜到。",
      "韶华吹断紫云回，怊怅人间新梦觉。",
      "倾城犹记东邻妙。",
      "尊酒相逢留一笑。",
      "庐郎任老也多才，不数五陵狂侠少。"
    ],
    "rhythmic": "东邻妙・玉楼春"
  },
  {
    "author": "贺铸",
    "paragraphs": [
      "清滑京江人物秀。",
      "富美发、丰肌素手。",
      "宝子馀妍，阿娇馀韵，独步秋娘后。",
      "奈倦客襟怀先怯酒。",
      "问何意、歌颦易皱。",
      "弱柳飞绵，繁花结子，做弄伤春瘦。"
    ],
    "rhythmic": "问歌颦・雨中花令"
  },
  {
    "author": "贺铸",
    "paragraphs": [
      "吴门春水雪初融。",
      "触处小桡通。",
      "满城弄黄杨柳，著意恼春风。",
      "弦管闹，绮罗丛。",
      "月明中。",
      "不堪回首，双板桥东，罨画楼空。"
    ],
    "rhythmic": "画楼空・诉衷情"
  },
  {
    "author": "贺铸",
    "paragraphs": [
      "采山涌起翠楼空。",
      "箫鼓沸春风。",
      "桂娥唤回清昼，夹路宝芙蓉。",
      "长步障，小纱笼。",
      "偶相逢。",
      "艳妆宜笑，隐语传情，半醉醒中。"
    ],
    "rhythmic": "偶相逢・诉衷情"
  },
  {
    "author": "贺铸",
    "paragraphs": [
      "凭陵残醉步花间。",
      "风棹佩珊珊。",
      "踏青解红人散，不耐日长闲。",
      "纤手指，小金环。",
      "拥云鬟。",
      "一声水调，两点春愁，先占眉山。"
    ],
    "rhythmic": "步花间・诉衷情"
  },
  {
    "author": "贺铸",
    "paragraphs": [
      "深坊别馆兰闺小，障掩金泥，灯映玻璃。",
      "一枕浓香醉梦迷。",
      "醒来拟作清晨散，草草分携。",
      "柳巷鸦啼。",
      "又是明朝日向西。"
    ],
    "rhythmic": "醉梦迷・采桑子"
  },
  {
    "author": "贺铸",
    "paragraphs": [
      "控沧江。",
      "排青嶂，燕台凉。",
      "驻采仗、乐未渠央。",
      "岩花磴蔓，妒千门、珠翠倚新妆。",
      "舞闲歌悄，恨风流、不管馀香。",
      "繁华梦，惊俄顷，佳丽地，指沧茫。",
      "寄一笑、何与兴亡。",
      "量船载酒，赖使君、相对两胡床。",
      "缓调清管，更为侬、三弄斜阳。"
    ],
    "rhythmic": "凌・金人捧露盘"
  },
  {
    "author": "贺铸",
    "paragraphs": [
      "琼钩褰幔。",
      "秋风观。",
      "漫漫。",
      "白云聊度河汉。",
      "长宵半。",
      "参旗烂烂。",
      "何时旦。",
      "命闺人、金徽重按。",
      "商歌弹。",
      "依稀广陵清散。",
      "低眉叹。",
      "危弦未断。",
      "肠先断。"
    ],
    "rhythmic": "秋风叹・燕瑶池"
  },
  {
    "author": "贺铸",
    "paragraphs": [
      "淑质柔情，靓妆艳笑，未容桃李争妍。",
      "红粉墙东，曾记窥宋三年。",
      "不间云朝雨暮，向西楼、南馆留连。",
      "何尝信，美景良辰，赏心乐事难全。",
      "青门解袂，画桥回首，初沈汉佩，永断湘弦。",
      "漫写浓愁幽恨，封寄鱼笺。",
      "拟话当时旧好，问同谁、与醉尊前。",
      "除非是，明月清风，向人今夜依然。"
    ],
    "rhythmic": "断湘弦・万年欢"
  },
  {
    "author": "贺铸",
    "paragraphs": [
      "三更月。",
      "中庭恰照梨花雪。",
      "梨花雪。",
      "不胜凄断，杜鹃啼血。",
      "王孙何许音尘绝。",
      "柔桑陌上吞声别。",
      "吞声别。",
      "陇头流水，替人呜咽。"
    ],
    "rhythmic": "子夜歌"
  },
  {
    "author": "贺铸",
    "paragraphs": [
      "上东门，门外柳。",
      "赠别每烦纤手。",
      "一叶落，几番秋。",
      "江南独倚楼。",
      "曲阑干，凝伫久。",
      "薄暮更堪搔首。",
      "无际恨，见闲愁。",
      "侵寻天尽头。"
    ],
    "rhythmic": "独倚楼・更漏子"
  },
  {
    "author": "贺铸",
    "paragraphs": [
      "绣罗垂，花蜡换。",
      "问夜何其将半。",
      "侵舄履，促杯盘。",
      "留欢不作难。",
      "令随阄，歌应弹。",
      "舞按霓裳前段。",
      "翻翠袖，怯春寒。",
      "玉阑风牡丹。"
    ],
    "rhythmic": "翻翠袖・更漏子"
  },
  {
    "author": "贺铸",
    "paragraphs": [
      "付金钗，平斗酒。",
      "未许解携纤手。",
      "吟警句，写清愁。",
      "浮骖为少留。",
      "旧游赊，新梦后。",
      "月映隔窗疏柳。",
      "闲砚席，剩衾绸。",
      "今秋似去秋。"
    ],
    "rhythmic": "付金钗・更漏子"
  },
  {
    "author": "贺铸",
    "paragraphs": [
      "中吴茂苑繁华地。",
      "冠盖如林。",
      "桃李成阴。",
      "若个芳心、真个会琴心。",
      "高秋霁色清於水。",
      "月榭风襟。",
      "且伴登临。",
      "留与他年、尊酒话而今。"
    ],
    "rhythmic": "伴登临・采桑子"
  },
  {
    "author": "贺铸",
    "paragraphs": [
      "吴都佳丽苗而秀。",
      "燕样腰身。",
      "按舞华茵。",
      "促遍凉州、罗袜未生尘。",
      "□□□□□□透。",
      "歌怨眉颦。",
      "张燕宜频。",
      "□□□□、□□□□□。"
    ],
    "rhythmic": "苗而秀・采桑子"
  },
  {
    "author": "贺铸",
    "paragraphs": [
      "胜游地。",
      "信东吴绝景饶佳丽。",
      "平湖底，见层岚，凉月下，闻清吹。",
      "人如秾李。",
      "泛金袂、香润苹风起。",
      "喜凌波、素袜逢迎，领略当歌深意。",
      "鄂君被。",
      "双鸳绮。",
      "垂杨阴，夷犹画舲相舣。",
      "宝瑟弦调，明珠佩委。",
      "回首碧云千里。",
      "归鸿后、芳音难寄。",
      "念怀县、青鬓今无几。",
      "枉分将、镜里华年，付与楼前流水。"
    ],
    "rhythmic": "东吴乐・尉迟杯"
  },
  {
    "author": "贺铸",
    "paragraphs": [
      "南国本潇洒。",
      "六代浸豪奢。",
      "台城游冶。",
      "襞笺能赋属宫娃。",
      "云观登临清夏。",
      "璧月留连长夜。",
      "吟醉送年华。",
      "回首飞鸳瓦。",
      "却羡井中蛙。",
      "访乌衣，成白社。",
      "不容车。",
      "旧时王谢。",
      "堂前双燕过谁家。",
      "楼外河横斗挂。",
      "淮上潮平霜下。",
      "墙影落寒沙。",
      "商女篷窗罅。",
      "犹唱后庭花。"
    ],
    "rhythmic": "台城游・水调歌头"
  },
  {
    "author": "贺铸",
    "paragraphs": [
      "一阕离歌，满尊红泪，解携十里长亭。",
      "木兰归棹，犹倚采苹汀。",
      "鸦噪黄陵庙掩，因想像、鼓瑟湘灵。",
      "渔村远，烟昏雨淡，灯火两三星。",
      "愁听。",
      "墙影外，繁声骤点，□□□□。",
      "□□□□□，浓睡香屏。",
      "入梦难留□□，□□□、□□□□。",
      "□窗晓，云容四敛，江上数峰青。"
    ],
    "rhythmic": "潇湘雨・满庭芳"
  },
  {
    "author": "贺铸",
    "paragraphs": [
      "宫烛分烟，禁池开钥，凤城暮春。",
      "向落花香里，澄波影外，笙歌迟日，罗绮芳尘。",
      "载酒追游，联镳归晚，灯火平康寻梦云。",
      "逢迎处，最多才自负，巧笑相亲。",
      "离群。",
      "客浣漳滨。",
      "但惊见、来鸿归燕频。",
      "念日边消耗，天涯怅望，楼台清晓，帘暮黄昏。",
      "无限悲凉，不胜憔悴，断尽危肠销尽魂。",
      "方年少，恨浮名误我，乐事输人。"
    ],
    "rhythmic": "念离群・沁园春"
  },
  {
    "author": "贺铸",
    "paragraphs": [
      "梦云萧散，帘卷画堂晓。",
      "残薰尽烛隐映，绮席金壶倒。",
      "尘送行鞭袅袅。",
      "醉指长安道。",
      "波平天渺。",
      "兰舟欲上，回首离愁满芳草。",
      "已恨归期不早。",
      "枉负狂年少。",
      "无奈风月多情，此去应相笑。",
      "心记新声缥缈。",
      "翻是相思调。",
      "明年春杪。",
      "宛溪杨柳，依旧青青为谁好。"
    ],
    "rhythmic": "宛溪柳・六么令"
  },
  {
    "author": "贺铸",
    "paragraphs": [
      "火禁初开，深深院、尽重帘箔。",
      "人自起、翠衾寒梦，夜来风恶。",
      "肠断残红和泪落。",
      "半随经雨飘池角。",
      "记采兰、携手曲江游，年时约。",
      "芳物大，都如昨。",
      "自怨别，疏行乐。",
      "被无情双燕，短封难托。",
      "谁念东阳销瘦骨。",
      "更堪白纻衣衫薄。",
      "向小窗、题满杏花笺，伤春作。"
    ],
    "rhythmic": "伤春曲・满江红"
  },
  {
    "author": "贺铸",
    "paragraphs": [
      "凌波不过横塘路。",
      "但目送、芳尘去。",
      "锦瑟华年谁与度。",
      "月桥花院，琐窗朱户。",
      "只有春知处。",
      "飞云冉冉蘅皋暮。",
      "彩笔新题断肠句。",
      "若问闲情都几许。",
      "一川烟草，满城风絮。",
      "梅子黄时雨。"
    ],
    "rhythmic": "横塘路・青玉案"
  },
  {
    "author": "贺铸",
    "paragraphs": [
      "兰芷满芳洲，游思横路。",
      "罗袜尘生步。",
      "迎顾。",
      "整鬟颦黛，脉脉两情难语。",
      "细风吹柳絮。",
      "人南渡。",
      "回首旧游，山无重数。",
      "花底深朱户。",
      "何处。",
      "半黄梅子，向晚一帘疏雨。",
      "断魂分付与。",
      "春将去。"
    ],
    "rhythmic": "人南渡・感皇恩",
    "tags": ["宋词三百首"]
  },
  {
    "author": "贺铸",
    "paragraphs": [
      "艳真多态。",
      "更的的，频回眄睐。",
      "便认得、琴心相许，与写宜男双带。",
      "记画堂、斜月朦胧，轻颦微笑娇无奈。",
      "便翡翠屏开，芙蓉帐掩，与把香罗偷解。",
      "自过了收灯后，都不见、踏青挑菜。",
      "几回凭双燕，丁宁深意，往来翻恨重帘碍。",
      "约何时再。",
      "正春浓酒暖，人闲昼永无聊赖。",
      "厌厌睡起，犹有花梢日在。"
    ],
    "rhythmic": "薄幸",
    "tags": ["宋词三百首"]
  },
  {
    "author": "贺铸",
    "paragraphs": [
      "烟络横林，山沈远照，逦迤黄昏钟鼓。",
      "烛映帘栊，蛩催机杼，共苦清秋风露。",
      "不眠思妇，齐应和、几声砧杵。",
      "惊动天涯倦宦，骎骎岁华行暮。",
      "当年酒狂自负。",
      "谓东君、已春相付。",
      "流浪征骖北道，客墙南浦。",
      "幽恨无人晤语。",
      "赖明月曾知旧游处。",
      "好伴云来，还将梦去。"
    ],
    "rhythmic": "伴云来・天香",
    "tags": ["宋词三百首"]
  },
  {
    "author": "贺铸",
    "paragraphs": [
      "山缭平湖，寒飙扬、六英粉泊。",
      "清镜晓、倚岩琪树，挠云朱阁。",
      "窈窕缯窗褰翠募，尊前浩齿歌梅落。",
      "信醉乡、绝境待名流，供行乐。",
      "时易失，今犹昨。",
      "欢莫再，情何薄。",
      "扁舟幸不系，会寻佳约。",
      "想见徘徊华表下，个身似是辽东鹤。",
      "访旧游、人与物俱非，空城郭。"
    ],
    "rhythmic": "念良游・满江红"
  },
  {
    "author": "贺铸",
    "paragraphs": [
      "鹊惊桥断，凤怨箫闲，彩云薄晚苍凉。",
      "难致祖州灵草，方士神香。",
      "寒松半敧涧底，恨女萝、先委冰霜。",
      "宝琴尘网，□□□□，□□□□。",
      "依□履綦行处，酸心□，□□□□□□。",
      "□□帘垂窣地，簟竟空床。",
      "伤春燕归洞户，更悲秋、月皎回廊。",
      "同谁消遣，一年年夜夜长。"
    ],
    "rhythmic": "寒松叹・声声慢"
  },
  {
    "author": "贺铸",
    "paragraphs": [
      "园林幕翠，燕寝凝香。",
      "华池缭绕飞廊。",
      "坐按吴娃清丽，楚调圆长。",
      "歌阑横流美眄，乍疑生、绮席辉光。",
      "文园属意，玉觞交劝，宝色高张。",
      "南薰难销幽恨，金徽上，殷勤彩凤求凰。",
      "便许卷收行雨，不恋高唐。",
      "东山胜游在眼，待纫阑、拮菊相将。",
      "双栖安稳，五云溪是故乡。"
    ],
    "rhythmic": "凤求凰・声声慢"
  },
  {
    "author": "贺铸",
    "paragraphs": [
      "车马匆匆。",
      "会国门东。",
      "信人间、自古销魂处，指红尘北道，碧波南浦，黄叶西风。",
      "堠馆娟娟新月，从今夜、与谁同。",
      "想深闺独守空床思，但频占镜鹊，悔分钗燕，长望书鸿。"
    ],
    "rhythmic": "国门东・好女儿"
  },
  {
    "author": "贺铸",
    "paragraphs": [
      "削玉销香。",
      "不喜浓妆。",
      "倚高楼、望断章台路，但垂杨永巷，落花微雨，芳草斜阳。",
      "赖有雕梁新燕，试寻访，武陵狂。",
      "小华笺、付与西飞去，印一双愁黛，再三归字，□九回肠。"
    ],
    "rhythmic": "九回肠・好女儿"
  },
  {
    "author": "贺铸",
    "paragraphs": [
      "才色相怜。",
      "难偶当年。",
      "屡逢迎、几许缠绵意，记秋千架底，摴蒲局上，祓禊池边。",
      "收贮一春幽恨，细书遍、砑绫笺。",
      "算蓬山、未抵屏山远，奈碧云易合，彩霞深闭，明月先圆。"
    ],
    "rhythmic": "月先圆・好女儿"
  },
  {
    "author": "贺铸",
    "paragraphs": [
      "绮绣张筵。",
      "粉黛争妍。",
      "记六朝、旧数闺房秀，有长圆璧月，永新琼树，随步金莲。",
      "不减丽华标韵，更能唱、想夫怜。",
      "认情通、色受缠绵处，似灵犀一点，吴蚕八茧，汉柳三眠。"
    ],
    "rhythmic": "绮筵张・好女儿"
  },
  {
    "author": "贺铸",
    "paragraphs": [
      "云鲜日嫩东风软。",
      "雪初融、水清浅。",
      "粉□舞按迎春遍。",
      "似飞动、钗头燕。",
      "深折梅花曾寄远。",
      "问谁为、倚楼凄怨。",
      "身伴未归鸿，犹顾恋、江南暖。"
    ],
    "rhythmic": "舞迎春・迎春乐"
  },
  {
    "author": "贺铸",
    "paragraphs": [
      "厌厌别酒商歌送。",
      "萧萧凉叶秋声动。",
      "小泊画桥东。",
      "孤舟月满篷。",
      "高城遮短梦。",
      "衾藉馀香拥。",
      "多谢五更风。",
      "犹闻城里钟。"
    ],
    "rhythmic": "城里钟・菩萨蛮"
  },
  {
    "author": "贺铸",
    "paragraphs": [
      "十分持酒每□□。",
      "□□□□□。",
      "□计留春，春随人去远。",
      "东流□□□□。",
      "□□□、好凭双燕。",
      "望断西风，高楼帘暮卷。"
    ],
    "rhythmic": "望西飞・清商怨"
  },
  {
    "author": "贺铸",
    "paragraphs": [
      "流连狂乐恨景短。",
      "奈夕阳送晚。",
      "醉未成欢，醒来愁满眼。",
      "东阳消瘦带展。",
      "望日下、旧游天远。",
      "泪洒春风，春风谁复管。"
    ],
    "rhythmic": "东阳叹・清商怨"
  },
  {
    "author": "贺铸",
    "paragraphs": [
      "雕梁寻巢旧燕侣。",
      "似向人欲语。",
      "试问来时，逢郎郎健否。",
      "春风深闭绣户。",
      "尽便旋、一庭花絮。",
      "要自销凝，吟郎长短句。"
    ],
    "rhythmic": "要销凝・清商怨"
  },
  {
    "author": "贺铸",
    "paragraphs": [
      "盘马楼前风日好。",
      "雪销尘扫。",
      "楼上宫妆早。",
      "认帘箔微开，一面嫣妍笑。",
      "携手别院重廊，窈窕花房小。",
      "任碧罗窗晓。",
      "间阔时多书问少。",
      "镜鸾空老。",
      "身寄吴云杳。",
      "想轣辘车音，几度青门道。",
      "占得春色年年，随处随人到。",
      "恨不如芳草。"
    ],
    "rhythmic": "想车音・兀令"
  },
  {
    "author": "贺铸",
    "paragraphs": [
      "南岳去天才尺五。",
      "荆溪笠泽相吞吐。",
      "十日一风仍再雨。",
      "宜禾黍。",
      "秋成处处宜禾黍。",
      "坊市万家连岛屿。",
      "长杨□□□□□。",
      "□□□□□□□。",
      "能歌舞。",
      "刘郎不□□□□。"
    ],
    "rhythmic": "荆溪咏・渔家傲",
    "tags": ["衡山"]
  },
  {
    "author": "贺铸",
    "paragraphs": [
      "月痕依约到西厢。",
      "曾羡花枝拂短墙。",
      "初未识愁那得泪，每浑疑梦奈馀香。",
      "歌逢袅处眉先妩，酒半酣时眼更狂。",
      "闲倚绣帘吹柳絮，问何人似冶游郎。"
    ],
    "rhythmic": "吹柳絮・瑞鹧鸪"
  },
  {
    "author": "贺铸",
    "paragraphs": [
      "睡鸭鲈寒熏麝煎。",
      "寂寂歌梁，无计留归燕。",
      "十二曲阑闲倚遍。",
      "一杯长待何人劝。",
      "不识当年桃叶面。",
      "吟咏佳词，想像犹曾见。",
      "两桨往来风与便。",
      "潮平月上江如练。"
    ],
    "rhythmic": "江如练・蝶恋花"
  },
  {
    "author": "贺铸",
    "paragraphs": [
      "境跨三千里，楼侵尺五天。",
      "碧鸳鸯瓦昼生烟。",
      "未信西山台观、压当年。",
      "野色分禾黍，秋声入管弦。",
      "闲挥弹麈襞吟笺。",
      "三十万家风月、共流连。"
    ],
    "rhythmic": "宴齐云・南歌子"
  },
  {
    "author": "贺铸",
    "paragraphs": [
      "槛外雨波新涨，门前烟柳浑青。",
      "寂寞文园淹卧久，推枕援琴涕自零。",
      "无人著意听。",
      "绪绪风披芸幌，锓锓月到萱庭。",
      "长记合欢东管夜，与解香罗掩绣屏。",
      "琼枝半醉醒。"
    ],
    "rhythmic": "醉琼枝・定风波"
  },
  {
    "author": "贺铸",
    "paragraphs": [
      "酒三行，琴再弄。",
      "宛是和鸣双凤。",
      "罗斗帐，绣屏风。",
      "浓香夜夜同。",
      "去年欢，今夕梦。",
      "怊怅晓钟初动。",
      "休道梦，觉来空。",
      "当时亦梦中。"
    ],
    "rhythmic": "□□□・更漏子"
  },
  {
    "author": "贺铸",
    "paragraphs": [
      "楚乡新岁。",
      "不放残寒退。",
      "月晓桂娥闲，弄珠英、因风委坠。",
      "清淮铺练，十二玉峰前，上帘栊，招佳丽。",
      "置酒成高会。",
      "江南芳信，目断何人寄。",
      "应占镜边春，想晨妆、膏浓压翠。",
      "此时乘兴，半道忍回桡，五云溪，门深闭。",
      "碧月长相对。"
    ],
    "rhythmic": "弄珠英・蓦山溪"
  },
  {
    "author": "贺铸",
    "paragraphs": [
      "清琴再鼓求凰弄。",
      "紫陌屡盘骄马鞚。",
      "远山眉样认心期，流水车音牵目送。",
      "归来翠被和衣拥。",
      "醉解寒生钟鼓动。",
      "此欢只许梦相亲，每向梦中还说梦。"
    ],
    "rhythmic": "梦相亲・玉楼春"
  },
  {
    "author": "贺铸",
    "paragraphs": [
      "高楼帘卷秋风里，目送斜阳。",
      "衾枕遗香。",
      "今夜还如昨夜长。",
      "玉人望月销凝处，应在西厢。",
      "半掩兰堂。",
      "惟有纱灯伴绣床。"
    ],
    "rhythmic": "罗敷歌・采桑子"
  },
  {
    "author": "贺铸",
    "paragraphs": [
      "河阳官罢文园病，触绪萧然。",
      "犀麈流连。",
      "喜见清蟾似旧圆。",
      "人生聚散浮云似，回首明年。",
      "何处尊前。",
      "怅望星河共一天。"
    ],
    "rhythmic": "罗敷歌・采桑子"
  },
  {
    "author": "贺铸",
    "paragraphs": [
      "东南自古繁华地，歌吹扬州。",
      "十二青楼。",
      "最数秦娘第一流。",
      "季鹰久负鲈鱼兴，不住今秋。",
      "已办归舟。",
      "伴我江湖作胜游。"
    ],
    "rhythmic": "罗敷歌・采桑子"
  },
  {
    "author": "贺铸",
    "paragraphs": [
      "自怜楚客悲秋思，难写丝桐。",
      "目断书鸿。",
      "平淡江山落照中。",
      "谁家水调声声怨，黄叶西风。",
      "罨画桥东。",
      "十二玉楼空更空。"
    ],
    "rhythmic": "罗敷歌・采桑子"
  },
  {
    "author": "贺铸",
    "paragraphs": [
      "东亭南馆逢迎地，几醉红裙。",
      "凄怨临分。",
      "四叠阳关忍泪闻。",
      "谁怜今夜篷窗雨，何处渔村。",
      "酒冷灯昏。",
      "不许愁人不断魂。"
    ],
    "rhythmic": "罗敷歌・采桑子"
  },
  {
    "author": "贺铸",
    "paragraphs": [
      "玉指金徽一再弹。",
      "新声传访戴，雪溪寒。",
      "两行墨妙破冰纨。",
      "牵情处，幽恨寄毫端。",
      "昵语强羞难。",
      "相逢真许似，镜中鸾。",
      "小梅疏影近杯盘。",
      "东风里，谁共倚阑干。"
    ],
    "rhythmic": "小重山"
  },
  {
    "author": "贺铸",
    "paragraphs": [
      "帘影新妆一破颜。",
      "玳筵回雪舞，小云鬟。",
      "琼枝擢秀望难攀。",
      "凝情处，千里望蓬山。",
      "歌断酒阑珊。",
      "画船箫鼓转，绿杨湾。",
      "坠钿残燎水堂关。",
      "斜阳里，双燕伴人闲。"
    ],
    "rhythmic": "小重山"
  },
  {
    "author": "惠洪",
    "paragraphs": [
      "不怕石头行路滑。",
      "归来那爱驹儿踏。",
      "言下百骸俱拨撒。",
      "无剩法。",
      "灵然昼夜光通达。",
      "古寺天寒还恶发。",
      "夜将木佛齐烧杀。",
      "炙背横眠真快活。",
      "憨抹挞。",
      "从教院主无须发。"
    ],
    "rhythmic": "渔父词・渔父"
  },

  {
    "author": "王琪",
    "paragraphs": [
      "江南草，如种复如描。",
      "深映落花莺舌乱，绿迷南浦客魂消。",
      "日日斗青袍。",
      "风欲转，柔态不胜娇。",
      "远翠天涯经夜雨，冷痕沙上带昏潮。",
      "谁梦与兰苕。"
    ],
    "rhythmic": "望江南・忆江南"
  },
  {
    "author": "王琪",
    "paragraphs": [
      "江南雨，风送满长川。",
      "碧瓦烟昏沈柳岸，红绡香润入梅天。",
      "飘洒正潇然。",
      "朝与暮，长在楚峰前。",
      "寒夜愁敧金带枕，暮江深闭木兰船。",
      "烟浪远相连。"
    ],
    "rhythmic": "望江南・忆江南"
  },
  {
    "author": "王琪",
    "paragraphs": [
      "江南水，江路转平沙。",
      "雨霁高烟收素练，风晴细浪吐寒花。",
      "迢递送星槎。",
      "名利客，飘泊未还家。",
      "西塞山前渔唱远，洞庭波上雁行斜。",
      "征棹宿天涯。"
    ],
    "rhythmic": "望江南・忆江南",
    "tags": ["洞庭湖"]
  },
  {
    "author": "王琪",
    "paragraphs": [
      "江南岸，云树半晴阴。",
      "帆去帆来天亦老，潮生潮落日还沈。",
      "南北别离心。",
      "兴废事，千古一沾襟。",
      "山下孤烟渔市晓，柳边疏雨酒家深。",
      "行客莫登临。"
    ],
    "rhythmic": "望江南・忆江南"
  },
  {
    "author": "王琪",
    "paragraphs": [
      "江南月，清夜满西楼。",
      "云落开时冰吐鉴，浪花深处玉沈钩。",
      "圆缺几时休。",
      "星汉迥，风露入新秋。",
      "丹桂不知摇落恨，素娥应信别离愁。",
      "天上共悠悠。"
    ],
    "rhythmic": "望江南・忆江南"
  },
  {
    "author": "王琪",
    "paragraphs": [
      "江南雪，轻素剪云端。",
      "琼树忽惊春意早，梅花偏觉晓香寒。",
      "冷影褫清欢。",
      "蟾玉迥，清夜好重看。",
      "谢女联诗衾翠幕，子猷乘兴泛平澜。",
      "空惜舞英残。"
    ],
    "rhythmic": "望江南・忆江南"
  },
  {
    "author": "王琪",
    "paragraphs": ["金斗熨秋江。"],
    "rhythmic": "失调名"
  },
  {
    "author": "陈凤仪",
    "paragraphs": [
      "蜀江春色浓如雾。",
      "拥双旌归去。",
      "海棠也似别君难，一点点、啼红雨。",
      "此去马蹄何处。",
      "沙堤新路。",
      "禁林赐宴赏花时，还忆著、西楼否。"
    ],
    "rhythmic": "一络索・一落萦"
  },
  {
    "author": "苏舜钦",
    "paragraphs": [
      "潇洒太湖岸，淡伫洞庭山。",
      "鱼龙隐处，烟雾深锁渺弥间。",
      "方念陶朱张翰，忽有扁舟急桨，撇浪载鲈还。",
      "落日暴风雨，归路绕汀湾。",
      "丈夫志，当景盛，耻疏闲。",
      "壮年何事憔悴，华发改朱颜。",
      "拟借寒潭垂钓，又恐鸥鸟相猜，不肯傍青纶。",
      "刺棹穿芦荻，无语看波澜。"
    ],
    "rhythmic": "水调歌头",
    "tags": ["太湖", "洞庭湖"]
  },
  {
    "author": "解",
    "paragraphs": [
      "风暖莺娇，露浓花重，天气和煦。",
      "院落烟收，垂杨舞困，无奈堆金缕。",
      "谁家巧纵，青楼弦管，惹起梦云情绪。",
      "忆当时、纹衾粲枕，未尝暂孤鸳侣。",
      "芳菲易老，故人难聚。",
      "到此翻成轻误。",
      "阆苑仙遥，蛮笺纵写、何计传深诉。",
      "青山绿水，古今长在，惟有旧欢何处。",
      "空赢得、斜阳暮草，淡烟细雨。"
    ],
    "rhythmic": "永遇乐"
  },
  {
    "author": "解",
    "paragraphs": [
      "仙姿本寓。",
      "十二峰前住。",
      "千里行云行雨。",
      "偶因鹤驭过巫阳。",
      "邂逅他、楚襄王。",
      "无端宋玉夸才赋。",
      "诬诞人心素。",
      "至今狂客到阳台。",
      "也有痴心，望妾入、梦中来。"
    ],
    "rhythmic": "阳台梦"
  },
  {
    "author": "韩琦",
    "paragraphs": [
      "病起恹恹，画堂花谢添憔悴。",
      "乱红飘砌。",
      "滴尽胭脂泪。",
      "惆怅前春，谁向花前醉。",
      "愁无际。",
      "武陵回睇。",
      "人远波空翠。"
    ],
    "rhythmic": "点绛唇"
  },
  {
    "author": "韩琦",
    "paragraphs": ["二十四桥千步柳，春风十里上珠帘。"],
    "rhythmic": "维扬好"
  },
  {
    "author": "韩琦",
    "paragraphs": [
      "安阳好，形势魏西州。",
      "曼衍山川环故国，升平歌吹沸高楼。",
      "和气镇飞浮。",
      "笼画陌，乔木几春秋。",
      "花外轩窗排远岫，竹间门巷带长流。",
      "风物更清幽。"
    ],
    "rhythmic": "安阳好・忆江南"
  },
  {
    "author": "韩琦",
    "paragraphs": [
      "安阳好，戟户使君宫。",
      "白昼锦衣清宴处，铁楹丹榭画图中。",
      "壁记旧三公。",
      "棠讼悄，池馆北园通。",
      "夏夜泉声来枕簟，春来花气透帘栊。",
      "行乐兴何穷。"
    ],
    "rhythmic": "安阳好・忆江南"
  },
  {
    "author": "韩琦",
    "paragraphs": [
      "维杨好，灵宇有琼花。",
      "千点真珠擎素蕊，一环名玉破香葩。",
      "芳艳信难加。",
      "如雪貌，绰约最堪夸。",
      "疑是八仙乘皓月，羽衣摇曳上云车。",
      "来会列仙家。"
    ],
    "rhythmic": "望江南・忆江南"
  },
  {
    "author": "沈唐",
    "paragraphs": ["不是这，下辈无礼，都缘是我，自家遭逢。"],
    "rhythmic": "失调名"
  },
  {
    "author": "沈唐",
    "paragraphs": [
      "有谁念我、如今霜鬓，远赴边堠。",
      "……身在碧云西畔，情随陇水东流。"
    ],
    "rhythmic": "雨中花・夜行船"
  },
  {
    "author": "沈唐",
    "paragraphs": [
      "霜林凋晚，危楼迥，登临无限秋思。",
      "望中闲想，洞庭波面，乱红初坠。",
      "更萧索、风吹渭水。",
      "长安飞舞千门里。",
      "变景摧芳榭，唯有兰衰暮丛，菊残馀蕊。",
      "回念花满华堂，美人一去，镇掩香闺经岁。",
      "又观珠露，碎点苍苔，败梧飘砌。",
      "谩赢得、相思泪眼，东君早作归来计。",
      "便莫惜丹青手，重与芳菲，万红千翠。"
    ],
    "rhythmic": "霜叶飞",
    "tags": ["洞庭湖"]
  },
  {
    "author": "沈唐",
    "paragraphs": [
      "杏花过雨，渐残红零落，胭脂颜色。",
      "流水飘香人渐远，难托春心脉脉。",
      "恨别王孙，墙阴目断，手把青梅摘。",
      "金鞍何处，绿杨依旧南陌。",
      "消散云雨须臾，多情因甚，有轻离轻拆。",
      "燕语千般，争解说、些子伊家消息。",
      "厚约深盟，除非重见，见了方端的。",
      "而今无奈，寸肠千恨堆积。"
    ],
    "rhythmic": "念奴娇"
  },
  {
    "author": "沈唐",
    "paragraphs": [
      "山光凝翠，川容如画，名都自古并州。",
      "箫鼓沸天，弓刀似水，连营十万貔貅。",
      "金骑走长楸。",
      "少年人一一，锦带吴钩。",
      "路入榆关，雁飞汾水正宜秋。",
      "追思昔日风流。",
      "有儒将醉吟，才子狂游。",
      "松偃旧亭，城高故国，空馀舞榭歌楼。",
      "方面倚贤候。",
      "便恐为霖雨，归去难留。",
      "好向西溪，恣携弦管宴兰舟。"
    ],
    "rhythmic": "望海潮"
  },
  {
    "author": "沈唐",
    "paragraphs": [
      "木叶轻飞，乍雨歇亭皋，帘卷秋光。",
      "栏隈砌角，绽拒霜几处，蓓深浅红芳。",
      "应恨开时晚，伴翠菊、风前并香。",
      "晓来寒露，嫩脸低凝，似带啼妆。",
      "堪伤。",
      "记得佳人，当时怨别，盈腮泪粉行行。",
      "而今最苦，奈千里身心，两处凄凉。",
      "感物成消黯，念旧欢、空劳寸肠。",
      "月斜残漏，梦断孤帏，一枕思量。"
    ],
    "rhythmic": "望南云慢"
  },
  {
    "author": "杜安世",
    "paragraphs": [
      "清明天气。",
      "永日愁如醉。",
      "台榭绿阴浓，薰风细。",
      "燕子巢方就，盆池小，新荷蔽。",
      "恰是逍遥际。",
      "单夹衣裳，半栊软玉肌体。",
      "石榴美艳，一撮红绡比。",
      "窗外数修篁，寒相倚。",
      "有个关心处，难相见、空凝睇。",
      "行坐深闺里。",
      "懒更妆梳，自知新来憔悴。"
    ],
    "rhythmic": "鹤冲天"
  },
  {
    "author": "杜安世",
    "paragraphs": [
      "巍巍剑外，寒霜覆林枝。",
      "望衰柳、尚色依依。",
      "暮天静、雁阵高飞。",
      "入碧云际。",
      "江山秋色，遣客心悲。",
      "蜀道巇崄行迟。",
      "瞻京都迢递。",
      "听巴峡、数声猿啼。",
      "惟独个、未有归计。",
      "谩空怅望，每每无言，独对斜晖。"
    ],
    "rhythmic": "两同心"
  },
  {
    "author": "杜安世",
    "paragraphs": [
      "珠帘怕卷春残景。",
      "小雨牡丹零欲尽。",
      "庭轩悄悄燕高空，风飘絮、绿苔侵径。",
      "欲将幽恨传愁信。",
      "想后期、无个凭定。",
      "几回独睡不思量，还悠悠、梦里寻趁。"
    ],
    "rhythmic": "玉阑干"
  },
  {
    "author": "杜安世",
    "paragraphs": [
      "模样偏宜掌上怜。",
      "云如双鬓玉如颜。",
      "身材轻妙眼儿单。",
      "幽会未成双怅望，深情欲诉两艰难。",
      "空教魂梦到巫山。"
    ],
    "rhythmic": "浣溪沙"
  },
  {
    "author": "杜安世",
    "paragraphs": [
      "横画功夫想未全。",
      "双双文彩羽仪鲜。",
      "和鸣偕老是天然。",
      "暮雨并深流细草，暖风交颈傍清涟。",
      "羡他真个好因缘。"
    ],
    "rhythmic": "浣溪沙"
  },
  {
    "author": "杜安世",
    "paragraphs": [
      "春梦无凭犹懒起。",
      "银烛尽、画帘低垂。",
      "小庭杨柳黄金翠，桃脸两三枝。",
      "妆阁慵梳洗。",
      "闷无绪、玉箫抛掷。",
      "絮飘纷纷人疏远，空对日迟迟。"
    ],
    "rhythmic": "惜春令"
  },
  {
    "author": "杜安世",
    "paragraphs": [
      "今夕重阳秋意深。",
      "篱边散、嫩菊开金。",
      "万里霜天林叶坠，萧索动离心。",
      "臂上茱萸新。",
      "似旧年、堪赏光阴。",
      "百盏香醑且酬身。",
      "牛山会难寻。"
    ],
    "rhythmic": "惜春令"
  },
  {
    "author": "杜安世",
    "paragraphs": [
      "雨霁风光，春分天气。",
      "千花百草争明媚。",
      "画梁新燕一双双，玉笼鹦鹉爱孤睡。",
      "薜荔依墙，莓苔满地。",
      "青楼几处歌声丽。",
      "蓦然旧事上心头，无言敛皱眉山翠。"
    ],
    "rhythmic": "踏莎行"
  },
  {
    "author": "杜安世",
    "paragraphs": [
      "夜雨朝晴，东风微冷。",
      "雕梁燕子闲相并。",
      "后园次第数芳菲，千香百艳年年定。",
      "步险楼高，人赊途迥。",
      "烟芜冉冉斜阳暝。",
      "红笺写尽寄无因，想伊不信人成病。"
    ],
    "rhythmic": "踏莎行"
  },
  {
    "author": "杜安世",
    "paragraphs": [
      "嫩柳成阴，残花双舞。",
      "尘消院落新经雨。",
      "洞房深掩日长天，珠帘时有沈烟度。",
      "夜梦凄凉，晨妆薄注。",
      "香肌瘦尽宽金缕。",
      "到头终是恶因缘，当初只被多情误。"
    ],
    "rhythmic": "踏莎行"
  },
  {
    "author": "杜安世",
    "paragraphs": [
      "闲院秋千，又还拆了。",
      "绿苔遍地青春老。",
      "画楼日晚燕归巢，红稀翠盛梅初小。",
      "窈窕身轻，怎禁烦恼。",
      "罗衣渐减怯风峭。",
      "韶华好景想多才，厌厌只为书音少。"
    ],
    "rhythmic": "踏莎行"
  },
  {
    "author": "杜安世",
    "paragraphs": [
      "栏菊愁烟沾秋露。",
      "天微冷、双燕辞去。",
      "月明空照别离苦。",
      "透素光、穿朱户。",
      "夜来西风雕寒树。",
      "凭阑望、迢遥长路。",
      "花笺写就此情绪。",
      "特寄传、知何处。"
    ],
    "rhythmic": "端正好"
  },
  {
    "author": "杜安世",
    "paragraphs": [
      "每逢春来长如病。",
      "玉容瘦、薄妆相称。",
      "双欢未经成孤令。",
      "奈厚约、全无定。",
      "众禽啾唧声愁听。",
      "相思事、多少春恨。",
      "孤眠帐外银缸耿。",
      "透一点、炉烟暝。"
    ],
    "rhythmic": "端正好"
  },
  {
    "author": "杜安世",
    "paragraphs": [
      "露落风高桐叶坠。",
      "小庭院、秋凉佳气。",
      "兰堂聚饮华筵启。",
      "罢令曲、呈珠缀。",
      "晚天行云凝香袂。",
      "新声内、分明心意。",
      "玉炉初喷檀烟起。",
      "敛愁在、双蛾翠。"
    ],
    "rhythmic": "端正好"
  },
  {
    "author": "杜安世",
    "paragraphs": [
      "野禽林栖啾唧语。",
      "闲庭院、残阳将暮。",
      "兰堂静悄珠帘窣。",
      "想玉人、归何处。",
      "喜鹊几回薄无据。",
      "愁都在、双眉头聚。",
      "凄凉方感孤鸳侣。",
      "对夜永、成愁绪。"
    ],
    "rhythmic": "端正好"
  },
  {
    "author": "杜安世",
    "paragraphs": [
      "游丝欲堕还重上。",
      "春残日永人相望。",
      "花共燕争飞。",
      "青梅细雨枝。",
      "离愁终未解。",
      "忘了依前在。",
      "拟待不寻思。",
      "刚眠梦见伊。"
    ],
    "rhythmic": "菩萨蛮"
  },
  {
    "author": "杜安世",
    "paragraphs": [
      "锦机织了相思字。",
      "天涯路远无由寄。",
      "寒雁只衔芦。",
      "何曾解寄书。",
      "缄封和血泪。",
      "目断西江水。",
      "拟欲托双鱼。",
      "问君情有无。"
    ],
    "rhythmic": "菩萨蛮",
    "tags": ["长江"]
  },
  {
    "author": "杜安世",
    "paragraphs": [
      "樱桃谢了梨花发，红白相催。",
      "燕子归来。",
      "几处风帘绣户开。",
      "人生乐事知多少，且酌金杯。",
      "管咽声哀。",
      "慢引萧娘舞一回。"
    ],
    "rhythmic": "丑奴儿・采桑子"
  },
  {
    "author": "杜安世",
    "paragraphs": [
      "人生不似月初圆。",
      "叹分飞、容易经年。",
      "凄惨断云片雨、□□□。",
      "□□□、□□□。",
      "金钵小，玉槽悭。",
      "想至今、谁为相怜。",
      "多少旧欢往事、一潸然。",
      "空牵惹、病缠绵。"
    ],
    "rhythmic": "凤衔杯"
  },
  {
    "author": "杜安世",
    "paragraphs": [
      "留花不住怨花飞。",
      "向南园、情绪依依。",
      "可惜倚红斜白、一枝枝。",
      "经宿雨、暮江披。",
      "凭朱槛，把金卮。",
      "对芳丛、惆怅多时。",
      "何况旧欢新恨、阻心期。",
      "空满眼、是相思。"
    ],
    "rhythmic": "凤衔杯"
  },
  {
    "author": "杜安世",
    "paragraphs": [
      "小轩深院是秋时。",
      "风叶堕高枝。",
      "疏帘静永，薄帷清夜，暑退觉寒微。",
      "凄凉天气离愁意，音书杳难期。",
      "多情成病不须医。",
      "更憔悴、转寻思。"
    ],
    "rhythmic": "少年游"
  },
  {
    "author": "杜安世",
    "paragraphs": [
      "玉烛光明正旦好。",
      "斗柄东回春太早。",
      "岭寒犹锁去年梅，江暖新催今岁草。",
      "蜀国熙熙冬令杪。",
      "更喜寿阳新梦觉。",
      "玉杯齐举乐音谐，遥想金阶天仗晓。"
    ],
    "rhythmic": "玉楼春"
  },
  {
    "author": "杜安世",
    "paragraphs": [
      "风解池冰蝉翅薄。",
      "庭树枝枯笼翠萼。",
      "背寒迎暖起犹慵，闲卷珠帘凭画阁。",
      "晴景融融烟漠漠。",
      "天际行人乖信约。",
      "病容先怯见春来，长到恁时添瘦削。"
    ],
    "rhythmic": "玉楼春"
  },
  {
    "author": "杜安世",
    "paragraphs": [
      "晴景融融春色浅。",
      "落尽梅花千万片。",
      "小池冰解水纹生，消息未闻梁上燕。",
      "楼倚轻寒风力软。",
      "目断孤云天自远。",
      "又还依旧去年时，寂寞病容人怪见。"
    ],
    "rhythmic": "玉楼春"
  },
  {
    "author": "杜安世",
    "paragraphs": [
      "三月牡丹呈艳态。",
      "壮观人间春世界。",
      "鲛绡玉槛作扃栊，淹雅洞中王母队。",
      "不奈风吹兼日㬠。",
      "国貌天香无物赛。",
      "直须共赏莫轻孤，回首万金何处买。"
    ],
    "rhythmic": "玉楼春"
  },
  {
    "author": "杜安世",
    "paragraphs": [
      "纶命忽从天上至。",
      "便绾兵权辞漕计。",
      "汉廷起草旧郎官，蜀部坐筹新将帅。",
      "红旆碧幢春色里。",
      "娇马嘶风花片坠。",
      "送行今日短亭中，恼乱故人须尽醉。"
    ],
    "rhythmic": "玉楼春"
  },
  {
    "author": "杜安世",
    "paragraphs": [
      "春景抛人无处问。",
      "多谢石榴花又喷。",
      "茜罗揉出碎英繁，红蜡缕成香萼润。",
      "血色新裙羞莫近。",
      "密叶柔条相间衬。",
      "雨馀寂寞假山傍，乡国尚遥西海信。"
    ],
    "rhythmic": "玉楼春"
  },
  {
    "author": "杜安世",
    "paragraphs": [
      "三月初三春渐老。",
      "遍地残花风暗扫。",
      "命俦啸侣拥笙歌，临水泛觞游宴好。",
      "浮利浮名何足道。",
      "丽景芳时须笑傲。",
      "今年不似去年欢，云海路长天杳杳。"
    ],
    "rhythmic": "玉楼春"
  },
  {
    "author": "杜安世",
    "paragraphs": [
      "细雨裛开红杏，新妆粉面鲜明。",
      "东君何事交来早，更无绿叶同荣。",
      "独倚青楼吟赏，目前无限轻盈。",
      "命薄不依栏槛，或占郊坰。",
      "清香繁艳真堪爱，枉教寂寞凋零。",
      "相次牡丹芍药，王孙谁道多情。"
    ],
    "rhythmic": "河满子"
  },
  {
    "author": "杜安世",
    "paragraphs": [
      "柳嫩不禁摇动，梅残尽任飘零。",
      "雨馀天气来深院，向阳纤草重青。",
      "寂寞小桃初绽，两三枝上红英。",
      "又见云中归雁，嗈嗈断续和鸣。",
      "年年依旧无情绪，镇长冷落银屏。",
      "不语闲寻往事，微风频动帘旌。"
    ],
    "rhythmic": "河满子"
  },
  {
    "author": "杜安世",
    "paragraphs": [
      "晓来风雨，万花飘落。",
      "叹韶光虚过。",
      "却芳草萋萋，映楼台、淡烟漠漠。",
      "纷纷絮飞院宇，燕子过朱阁。",
      "玉容淡妆添寂寞。",
      "檀郎孤愿太情薄。",
      "数归期，绝信约。",
      "暗添春宵恨，平康恣迷欢乐。",
      "时时闷饮绿醑，甚转转、思量著。"
    ],
    "rhythmic": "山亭柳"
  },
  {
    "author": "杜安世",
    "paragraphs": [
      "楼台高下玲珑。",
      "斗芳草、绿阴浓。",
      "芍药孤栖香艳晚，见樱桃、万颗初红。",
      "巢喧乳燕，珠帘镂曳，满户香风。",
      "罩纱帏、象床屏枕，昼眠才似朦胧。",
      "起来无语更兼慵。",
      "念分明、事成空。",
      "被你厌厌牵系我，怪纤腰、绣带宽松。",
      "春来早是，分飞两处，长恨西东。",
      "到如今、扇移明月，簟铺寒浪与谁同。"
    ],
    "rhythmic": "合欢带"
  },
  {
    "author": "杜安世",
    "paragraphs": [
      "雪肌轻，花脸薄。",
      "愁困不忺梳掠。",
      "眉翠袅，眼波长。",
      "偎人言语香。",
      "看难厌，怜不足。",
      "苦恨别离何速。",
      "珠树远，彩鸾孤。",
      "今生重见无。"
    ],
    "rhythmic": "更漏子"
  },
  {
    "author": "杜安世",
    "paragraphs": [
      "脸如花，花不笑。",
      "双脸胜花能笑。",
      "肌似玉，玉非温。",
      "肌温胜玉温。",
      "既相逢，情不重。",
      "何似当初休共。",
      "情既重，却分飞。",
      "争如不见伊。"
    ],
    "rhythmic": "更漏子"
  },
  {
    "author": "杜安世",
    "paragraphs": [
      "镂金环，连玉珥。",
      "颗颗蚌蛤相缀。",
      "偎粉面，映莲腮。",
      "露浓花正开。",
      "冷光凝，员影重。",
      "几度偷期摇动。",
      "山枕上，恐人知。",
      "摘嫌纤手迟。"
    ],
    "rhythmic": "更漏子"
  },
  {
    "author": "杜安世",
    "paragraphs": [
      "花不尽，柳无穷。",
      "应与我心同。",
      "觥船一棹百分空。",
      "何处不相逢。",
      "朱弦悄。",
      "知音少。",
      "天若有情应老。",
      "劝君看取利名场。",
      "今古梦忙忙。"
    ],
    "rhythmic": "喜迁莺"
  },
  {
    "author": "杜安世",
    "paragraphs": [
      "暮春天气，莺老燕子忙如织。",
      "间嫩叶题诗哨梅小，乍遍水、新萍圆碧。",
      "初牡丹谢了，秋千搭起，垂杨暗锁深深陌。",
      "暖风轻，尽日闲把、榆钱乱掷。",
      "恨寂寂。",
      "芳容衰减，顿敧玳枕困无力。",
      "为少年、狂荡恩情薄，尚未有、归来消息。",
      "想当初、凤侣鸳俦，唤作平生，更不轻离拆。",
      "倚朱扉，泪眼滴损、红绡数尺。"
    ],
    "rhythmic": "杜韦娘"
  },
  {
    "author": "杜安世",
    "paragraphs": [
      "数枝半敛半开时，洞阁晓妆新注。",
      "宝香格艳姿天赋。",
      "甘被群芳妒。",
      "狂风横雨且相饶，又恐有彩云迎去。",
      "牵破少年心情，无计为长主。"
    ],
    "rhythmic": "胡捣练"
  },
  {
    "author": "杜安世",
    "paragraphs": [
      "小楼归燕又黄昏。",
      "寂寞锁高门。",
      "轻风细雨，惜花天气，相次过春分。",
      "画堂无绪，初燃绛蜡，罗帐掩馀薰。",
      "多情不解怨王孙。",
      "任薄幸、一从君。"
    ],
    "rhythmic": "少年游"
  },
  {
    "author": "杜安世",
    "paragraphs": [
      "整顿云鬟初睡起。",
      "庭院无风，尽日帘垂地。",
      "画阁巢新燕声喜。",
      "杨花狂散无拘系。",
      "近来早是添憔悴。",
      "金缕衣宽，赛过宫腰细。",
      "苒苒光阴似流水。",
      "春残莺老人千里。"
    ],
    "rhythmic": "凤栖梧・蝶恋花"
  },
  {
    "author": "杜安世",
    "paragraphs": [
      "池上新秋帘幕卷。",
      "菡萏娇红，鉴里西施面。",
      "衰柳摇风尚柔软。",
      "眠沙鸂鶒临清浅。",
      "新翻归翅云间燕。",
      "满地槐花，尽日蝉声乱。",
      "独倚阑干暮山远。",
      "一场寂寞无人见。"
    ],
    "rhythmic": "凤栖梧・蝶恋花"
  },
  {
    "author": "杜安世",
    "paragraphs": [
      "闲上江楼初雨过。",
      "满袖清风，微散谁知我。",
      "莲脸佳人颜未破。",
      "沙洲两两鸳鸯卧。",
      "时有渔歌相应和。",
      "叠秀危横，黛拨山千朵。",
      "一片凄凉无计那。",
      "离愁还有些些个。"
    ],
    "rhythmic": "凤栖梧・蝶恋花"
  },
  {
    "author": "杜安世",
    "paragraphs": [
      "惆怅留春留不住。",
      "欲到清和，背我堂堂去。",
      "飞絮落花和细雨。",
      "凄凉庭院流莺度。",
      "更被闲愁相赚误。",
      "梦断高唐，回首桃源路。",
      "一饷沈吟无意绪。",
      "分明往事今何处。"
    ],
    "rhythmic": "凤栖梧・蝶恋花"
  },
  {
    "author": "杜安世",
    "paragraphs": [
      "后约无凭。",
      "往事堪惊。",
      "秋蛩永夜绕床鸣。",
      "展转寻思求好梦，还又难成。",
      "愁思若浮云。",
      "消尽重生。",
      "佳人何处独盈盈。",
      "可惜一天无用月，照空为谁明。"
    ],
    "rhythmic": "浪淘沙"
  },
  {
    "author": "杜安世",
    "paragraphs": [
      "又是春暮。",
      "落花飞絮。",
      "子规啼尽断肠声，秋千庭院，红旗彩索，淡烟疏雨。",
      "念念相思苦。",
      "黛眉长聚。",
      "碧池惊散睡鸳鸯，当初容易分飞去。",
      "恨孤儿欢侣。"
    ],
    "rhythmic": "浪淘沙"
  },
  {
    "author": "杜安世",
    "paragraphs": [
      "帘外微风。",
      "云雨回踪。",
      "银釭烬冷锦帏中。",
      "枕上深盟，年少心事，陡顿成空。",
      "岭外白头翁。",
      "到没由逢。",
      "一床鸳被叠香红。",
      "明月满庭花似绣，闷不见虫虫。"
    ],
    "rhythmic": "浪淘沙"
  },
  {
    "author": "杜安世",
    "paragraphs": [
      "庭远途程。",
      "算万山千水，路入神京。",
      "暖日春郊，绿柳红杏，香迳舞燕流莺。",
      "客馆悄悄闲庭，堪惹旧恨深。",
      "有多少驱驱，蓦岭涉水，枉费身心。",
      "思想厚利高名。",
      "谩惹得忧烦，枉度浮生。",
      "幸有青松，白云深洞，清闲且乐升平。",
      "长是宦游羁思，别离泪满襟。",
      "望江乡踪迹，旧游题书，尚自分明。"
    ],
    "rhythmic": "更漏子"
  },
  {
    "author": "杜安世",
    "paragraphs": [
      "黄金叶细，碧玉枝纤。",
      "初暖日、当乍晴天。",
      "向武昌溪畔，於彭泽门前。",
      "陶潜影，张绪态，两相牵。",
      "数株堤面，几树桥边。",
      "嫩垂条、絮荡轻绵。",
      "系长江舴艋，拂深院秋千。",
      "寒食下，半和雨，半和烟。"
    ],
    "rhythmic": "行香子",
    "tags": ["长江"]
  },
  {
    "author": "杜安世",
    "paragraphs": [
      "笑拟条风戏，装迟谷雨催。",
      "彩云飞下柳楼台。",
      "千朵一时开。",
      "惜恐尘埃染，惊疑紫府来。",
      "有时香喷入人怀。",
      "魂断客徘徊。"
    ],
    "rhythmic": "巫山一段云"
  },
  {
    "author": "杜安世",
    "paragraphs": [
      "关山魂梦长，寒雁音书少。",
      "两鬓可怜青，只为相思老。",
      "归傍碧纱窗，说向人人道。",
      "真个别离难，不似相逢好。"
    ],
    "rhythmic": "生查子"
  },
  {
    "author": "杜安世",
    "paragraphs": [
      "东君造物无凝滞。",
      "芳容相替。",
      "杏花桃萼一时开，就中明媚。",
      "绿丛金朵，枝长叶细。",
      "称花王相待。",
      "万般堪爱，暂时见了，断肠无计。"
    ],
    "rhythmic": "贺圣朝"
  },
  {
    "author": "杜安世",
    "paragraphs": [
      "牡丹盛拆春将暮。",
      "群芳羞妒。",
      "几时流落在人间，半间仙露。",
      "馨香艳冶，吟看醉赏，叹谁能留住。",
      "莫辞持烛夜深深，怨等闲风雨。"
    ],
    "rhythmic": "贺圣朝"
  },
  {
    "author": "杜安世",
    "paragraphs": [
      "又是春将半。",
      "杏花零落闲庭院。",
      "天气有时阴淡淡，绿杨轻软。",
      "连画阁、绣帘半卷。",
      "招新燕。",
      "残黛敛、独倚阑干遍。",
      "暗思前事，月下风流，狂踪无限。",
      "惜恐莺花晚。",
      "更堪容易相抛远。",
      "离恨结成心上病，几时消散。",
      "空际有、断云片片。",
      "遥峰暖。",
      "闻杜宇、终日哀啼怨。",
      "暮烟芳草，写望迢迢，甚时重见。"
    ],
    "rhythmic": "安公子"
  },
  {
    "author": "杜安世",
    "paragraphs": [
      "尽思量，还叵耐。",
      "因甚当初，故故相招买。",
      "早是幽欢多障碍。",
      "更遣分飞，脉脉如天外。",
      "有心怜，无计奈。",
      "两处厌厌，一点虚恩爱。",
      "独上高楼临暮霭。",
      "凭暖朱阑，这意无人会。"
    ],
    "rhythmic": "苏幕遮"
  },
  {
    "author": "杜安世",
    "paragraphs": [
      "微雨初收月映云。",
      "巢栖燕子欲黄昏。",
      "花片不飞风力困。",
      "春色尽。",
      "蜡梅枝上樱□嫩。",
      "谁撼金环锁深洞。",
      "薰馀乍厌锦衾温。",
      "消灭玉肌谁与问。",
      "朱明近。",
      "日长无事添闲闷。"
    ],
    "rhythmic": "渔家傲"
  },
  {
    "author": "杜安世",
    "paragraphs": [
      "疏雨才收淡泞天。",
      "微云绽处月婵娟。",
      "寒雁一声人正远。",
      "添幽怨。",
      "那堪往事思量遍。",
      "谁道绸缪两意坚。",
      "水萍风絮不相缘。",
      "舞鉴鸾肠虚寸断。",
      "芳容变。",
      "好将憔悴教伊见。"
    ],
    "rhythmic": "渔家傲"
  },
  {
    "author": "杜安世",
    "paragraphs": [
      "每到春来长如病。",
      "玉容瘦与薄妆称。",
      "不惯被人抛掷。",
      "思当本。",
      "奈向后期全无定。",
      "早是厌厌愁欲凝。",
      "花间众禽愁难听。",
      "天赋多情翻成恨。",
      "有谁问。",
      "花屏一点炉烟暝。"
    ],
    "rhythmic": "渔家傲"
  },
  {
    "author": "杜安世",
    "paragraphs": [
      "昨夜一场风雨。",
      "催促牡丹归去。",
      "孙武宫中，石崇楼下，多情怎生为主。",
      "真疑洛浦。",
      "云水算、杳无重数。",
      "独倚阑干凝伫。",
      "香片乱沾尘土。",
      "争似当初，不曾相见，免恁恼人肠肚。",
      "绿丛无语。",
      "空留得、宝刀翦处。"
    ],
    "rhythmic": "剔银灯"
  },
  {
    "author": "杜安世",
    "paragraphs": [
      "夜永衾寒梦觉。",
      "翠屏共、绣帏灯照。",
      "就枕思量，离多会少。",
      "孤负小欢轻笑。",
      "风流争表。",
      "空惹尽、一生烦恼。",
      "写遍香笺，分剖鳞翼，路遥难到。",
      "泪眼愁肠，朝朝暮暮，去便不知音耗。",
      "终须拼了。",
      "别选个、如伊才调。"
    ],
    "rhythmic": "剔银灯"
  },
  {
    "author": "杜安世",
    "paragraphs": [
      "好事争如不遇。",
      "可惜许、多情相误。",
      "月下风前，偷期窃会，共把衷肠分付。",
      "尤云殢雨。",
      "正缱绻、朝朝暮暮。",
      "无奈别离情绪。",
      "和酒病、双眉长聚。",
      "往事凄凉，佳音迢递，似此因缘谁做。",
      "洞云深处。",
      "暗回首、落花飞絮。"
    ],
    "rhythmic": "剔银灯"
  },
  {
    "author": "杜安世",
    "paragraphs": [
      "太史占天云物好，初阳律合黄锺。",
      "日缠南极北郊风。",
      "雪花先柳絮，飞舞透帘栊。",
      "圣运时和兼岁稔，歌欢处处皆同。",
      "簪声相庆晓光中。",
      "金炉红兽炭，一举寿杯空。"
    ],
    "rhythmic": "临江仙"
  },
  {
    "author": "杜安世",
    "paragraphs": [
      "遍地残花庭院静，流莺对对相过。",
      "万条风柳间婆娑。",
      "樱桃初弄色，萱草自成窠。",
      "早是芳菲时节晚，追游期会无多。",
      "眉山敛翠近秋波。",
      "日长初睡起，愁与病相和。"
    ],
    "rhythmic": "临江仙"
  },
  {
    "author": "杜安世",
    "paragraphs": [
      "雨乍收，小院尘消，云淡天高露冷。",
      "坐看月华生，射玉楼清莹。",
      "蟋蟀鸣金井。",
      "下帘帏、悄悄空阶，败叶坠风，惹动闲愁，千端万绪难整。",
      "秋夜永。",
      "凉天迥。",
      "可不念光景。",
      "嗟薄命。",
      "倏忽少年，忍交孤令。",
      "灯闪红窗影。",
      "步回廊、懒入香闺，暗落泪珠满面，谁人知我，为伊成病。"
    ],
    "rhythmic": "采明珠"
  },
  {
    "author": "杜安世",
    "paragraphs": [
      "春色欺人拂眼清。",
      "柳条绿丝软，雪花轻。",
      "黄金才钺掩银屏。",
      "阴沈深院静，语娇莺。",
      "美人春困宝钗横。",
      "惜花芳态，泪盈盈。",
      "风流何处最多情。",
      "千金一笑，须信倾城。"
    ],
    "rhythmic": "朝玉阶・朝天子"
  },
  {
    "author": "杜安世",
    "paragraphs": [
      "帘卷春寒小雨天。",
      "牡丹花落尽，悄庭轩。",
      "高空双燕舞翩翩。",
      "无风轻絮坠，暗苔钱。",
      "拟将幽怨写香笺。",
      "中心多少事，语难传。",
      "思量真个恶因缘。",
      "那堪长梦见，在伊边。"
    ],
    "rhythmic": "朝玉阶・朝天子"
  },
  {
    "author": "杜安世",
    "paragraphs": [
      "深院花铺地。",
      "淡淡阴天气。",
      "水榭风亭朱明景，又别是、愁情味。",
      "有情奈无计。",
      "漫惹成憔悴。",
      "欲把罗巾暗传寄。",
      "细认取、斑点泪。"
    ],
    "rhythmic": "卜算子"
  },
  {
    "author": "杜安世",
    "paragraphs": [
      "尊前一曲歌。",
      "歌里千重意，才欲歌时泪已流，恨应更、多於泪。",
      "试问缘何事。",
      "不语如痴醉。",
      "我亦情多不忍闻，怕和我、成憔悴。"
    ],
    "rhythmic": "卜算子"
  },
  {
    "author": "杜安世",
    "paragraphs": [
      "夜来风雨损馀芳。",
      "数片衰红落槛傍。",
      "媚景背人容易去，半轩飞絮日空长。",
      "从来不信相思切，及至如今倍感伤。",
      "独立黄昏绣帘外，可堪新月露圆光。"
    ],
    "rhythmic": "瑞鹧鸪"
  },
  {
    "author": "杜安世",
    "paragraphs": [
      "风摆红绦卷画帘。",
      "宝鉴慵拈。",
      "日高梳洗几时忺。",
      "金盆水，弄纤纤。",
      "髻云松亸衣斜褪，和娇懒、瘦岩岩。",
      "离愁更被宿酲兼。",
      "空赢得，病厌厌。"
    ],
    "rhythmic": "燕归梁"
  },
  {
    "author": "杜安世",
    "paragraphs": [
      "怎奈花残又莺老。",
      "槛里青梅数枝小。",
      "新荷长池沼。",
      "当晴昼、燕子声闹。",
      "亭栏花绽颜色好。",
      "风雨催催、等闲开了。",
      "酒醒暗思量，无个事、甚刚烦恼。"
    ],
    "rhythmic": "菊花新"
  },
  {
    "author": "杜安世",
    "paragraphs": [
      "坐卧双眉镇长敛。",
      "绣户初开花满院。",
      "罗帏翠屏空，风微动、玉炉烟飐。",
      "儿夫心肠多薄幸，百计思、难为拘捡。",
      "几回向伊言，交今后、更休抛闪。"
    ],
    "rhythmic": "菊花新"
  },
  {
    "author": "杜安世",
    "paragraphs": [
      "别离情绪，多方开解，却免厌厌似醉。",
      "楼高终日倚阑干，目断有、千山万水。",
      "妖娆薄媚，不禁抛摆，渐觉肌肤瘦悴。",
      "当初相见偶然间，不唤作、如今恁地。"
    ],
    "rhythmic": "鹊桥仙"
  },
  {
    "author": "杜安世",
    "paragraphs": [
      "日长天气，深深庭院，又是春愁滋味。",
      "池边昨夜雨兼风，战红杏、馀香乱坠。",
      "阴阴亭榭，暖烟轻柳，万缕黄金窣地。",
      "一双新燕却重来，但暗把、罗巾掩泪。"
    ],
    "rhythmic": "鹊桥仙"
  },
  {
    "author": "杜安世",
    "paragraphs": [
      "红颜绿鬓催人老。",
      "世事何时了。",
      "君心天意与年光。",
      "春花未遍已秋霜。",
      "为谁忙。",
      "樽前正好闲风月。",
      "莫话生离别。",
      "直饶终日踏红尘。",
      "浮名浮利枉劳神。",
      "更愁萦。"
    ],
    "rhythmic": "虞美人"
  },
  {
    "author": "杜安世",
    "paragraphs": [
      "江亭春晚芳菲尽。",
      "行色青天近。",
      "画桥杨柳也多情。",
      "暗抛飞絮惹前行。",
      "路尘清。",
      "彤庭早晚瞻虞舜。",
      "遥听恩迁峻。",
      "二年歌宴绮罗人。",
      "片云疏雨忍漂沦。",
      "泪沾巾。"
    ],
    "rhythmic": "虞美人"
  },
  {
    "author": "杜安世",
    "paragraphs": [
      "炉香昼永龙烟白。",
      "风动金鸾额。",
      "画屏细展小山川。",
      "睡容初起枕痕圆。",
      "坠花钿。",
      "楼高不及烟霄半。",
      "望尽相思眼。",
      "艳阳刚爱挫愁天。",
      "故生芳草碧云连。",
      "怨王孙。"
    ],
    "rhythmic": "虞美人"
  },
  {
    "author": "杜安世",
    "paragraphs": [
      "秋日楼台在空际。",
      "画角声沈，历历寒更起。",
      "深院黄昏人独自。",
      "想伊遥共伤前事。",
      "懊恼当初无算计。",
      "些子欢娱，多少凄凉味。",
      "相去江山千万里。",
      "一回东望心如醉。"
    ],
    "rhythmic": "凤栖梧・蝶恋花"
  },
  {
    "author": "杜安世",
    "paragraphs": [
      "任在芦花最深处。",
      "浪静风恬，又泛轻舟去。",
      "去到滩头遇俦侣。",
      "散唱狂歌鱼未取。",
      "不把身心干时务。",
      "一副轮竿，莫笑闲家具。",
      "待拟观光佐明主。",
      "将甚医他民病苦。"
    ],
    "rhythmic": "凤栖梧・蝶恋花"
  },
  {
    "author": "杜安世",
    "paragraphs": [
      "别浦迟留恋清浅。",
      "菱蔓荷花，尽日妨钩线。",
      "向晚澄江静如练。",
      "风送归帆飞似箭。",
      "鸥鹭相将是家眷。",
      "坐对云山，一任炎凉变。",
      "定是寰区又清宴。",
      "不见龙骧波上战。"
    ],
    "rhythmic": "凤栖梧・蝶恋花"
  },
  {
    "author": "杜安世",
    "paragraphs": [
      "闲把浮生细思算。",
      "百岁光阴，梦里销除半。",
      "白首为郎休浩叹。",
      "偷安自喜身强健。",
      "多少英贤裨圣旦。",
      "一个非才，深谢容疏懒。",
      "席上清歌珠一串。",
      "莫教欢会轻分散。"
    ],
    "rhythmic": "凤栖梧・蝶恋花"
  },
  {
    "author": "杜安世",
    "paragraphs": [
      "新月羞光影庭树。",
      "窗外芭蕉，数点黄昏雨。",
      "何事秋来无意绪。",
      "玉容寂寞双眉聚。",
      "一点银釭扃绣户。",
      "莎砌寒蛩，历历啼声苦。",
      "孤枕夜长君信否。",
      "披衣顒坐魂飞去。"
    ],
    "rhythmic": "凤栖梧・蝶恋花"
  },
  {
    "author": "杜安世",
    "paragraphs": [
      "红杏一枝遥见。",
      "凝露粉愁香怨。",
      "吹开吹谢任春风，恨流莺、不能拘管。",
      "曲池连夜雨，绿水上、碎红千片。",
      "直拟移来向深院。",
      "任凋零、不孤双眼。"
    ],
    "rhythmic": "忆汉月"
  },
  {
    "author": "杜安世",
    "paragraphs": [
      "烧残绛蜡泪成痕。",
      "街鼓报黄昏。",
      "碧云又阻来信，廊上月侵门。",
      "愁永夜，拂香裀。",
      "待谁温。",
      "梦兰憔悴，掷果凄凉，两处消魂。"
    ],
    "rhythmic": "诉衷情"
  },
  {
    "author": "杜安世",
    "paragraphs": [
      "养花天气近清明。",
      "丝雨酿寒轻。",
      "满眼春工如绣。",
      "消磨不尽离情。",
      "行行又宿，小桃旧坞，芳草邮亭。",
      "唤起两眉新恨。",
      "绿杨深处啼莺。"
    ],
    "rhythmic": "朝中措"
  },
  {
    "author": "赵",
    "paragraphs": [
      "雨过回廊，圆荷嫩绿新抽。",
      "越女轻盈，画桡稳泛兰舟。",
      "芳容艳粉，红香透、脉脉娇羞。",
      "菱歌隐隐渐遥，依约回眸。",
      "堤上郎心，波间妆影迟留。",
      "不觉归时，淡天碧衬蟾钩。",
      "风蝉噪晚，馀霞际、几点沙鸥。",
      "渔笛、不道有人，独倚危楼。"
    ],
    "rhythmic": "折新荷引・折新荷"
  },
  {
    "author": "刘几",
    "paragraphs": [
      "汉宫中侍女，娇额半涂黄。",
      "盈盈粉色凌时，寒玉体、先透薄妆。",
      "好借月魂来，娉婷画烛旁。",
      "惟恐随、阳春好梦去，所思飞扬。",
      "宜向风亭把盏，酬孤艳，醉永夕何妨。",
      "雪径蕊、真凝密，降回舆、认暗香。",
      "不为藉我作和羹，肯放结子花狂。",
      "向上林，留此占年芳。"
    ],
    "rhythmic": "梅花曲"
  },
  {
    "author": "刘几",
    "paragraphs": [
      "结子非贪，有香不俗，宜当鼎鼐尝。",
      "偶先红紫，度韶华、玉笛占年芳。",
      "众花杂色满上林，未能教、腊雪埋藏。",
      "却怕春风漏泄，一一尽天香。",
      "不须更御铅黄。",
      "知国色，禀自天真殊常。",
      "只裁云缕，奈芳滑、玉体想仙妆。",
      "少陵为尔东阁。",
      "美艳激诗肠。",
      "当已阴未雨春光。",
      "无心赋海棠。"
    ],
    "rhythmic": "梅花曲"
  },
  {
    "author": "刘几",
    "paragraphs": [
      "浅浅池塘。",
      "深深庭院，复出短短垣墙。",
      "年年为尔，若九真巡会、宝惜流芳。",
      "向人自有，绵渺无言，深意深藏。",
      "倾国倾城，天教与、抵死芳香。",
      "袅须金色，轻危欲压，绰约冠中央。",
      "蒂团红蜡，兰肌粉艳巧能妆。",
      "婵娟一种风流，如雪如冰衣霓裳。",
      "永日依倚，春风笑野棠。"
    ],
    "rhythmic": "梅花曲"
  },
  {
    "author": "刘几",
    "paragraphs": [
      "三春向暮，万卉成阴、有嘉艳方坼。",
      "娇姿嫩质。",
      "冠群品，共赏倾城倾国。",
      "上苑晴昼暄，千素万红尤奇特。",
      "绮筵开，会咏歌才子，压倒元白。",
      "别有芳幽苞小，步障华丝，绮轩油壁。",
      "与紫鸳鸯、素蛱蝶。",
      "自清旦、往往连夕。",
      "巧莺喧翠管，娇燕语雕梁留客。",
      "武陵人，念梦役意浓，堪遣情溺。"
    ],
    "rhythmic": "花发状元红慢"
  },
  {
    "author": "元绛",
    "paragraphs": [
      "绿杨阴下。",
      "短帽轻衫行信马。",
      "过尽春风。",
      "踏尽青青打尽红。",
      "舞鸾歌凤。",
      "人面湖光红影动。",
      "醉眼归时。",
      "人在朱楼曲角西。"
    ],
    "rhythmic": "减字木兰花"
  },
  {
    "author": "元绛",
    "paragraphs": [
      "谷雨风前，占淑景、名花独秀。",
      "露国色仙姿，品流第一，春工成就。",
      "罗帏护日金泥皱。",
      "映霞腮动檀痕溜。",
      "长记得天上，瑶池阆苑曾有。",
      "千匝绕、红玉阑干，愁只恐、朝云难久。",
      "须款折、绣囊剩戴，细把蜂须频嗅。",
      "佳人再拜抬娇面，敛红巾、捧金杯酒。",
      "献千千寿。",
      "愿长恁、天香满袖。"
    ],
    "rhythmic": "映山红慢"
  },
  {
    "author": "程师孟",
    "paragraphs": ["折柳赠君君且住。"],
    "rhythmic": "渔家傲"
  },
  {
    "author": "陈朴",
    "paragraphs": [
      "中黄宝，须向胆中求。",
      "春帝令行生万物，乾坤膝下与吾俦。",
      "百脉自流通。",
      "施造化，左右火双抽。",
      "浩浩腾腾充宇宙，苦烟袅袅上环楼。",
      "夫妇渐相谋。"
    ],
    "rhythmic": "望江南・忆江南"
  },
  {
    "author": "陈朴",
    "paragraphs": [
      "玄珠降，丹窟在中宫。",
      "九候息调重九数，赤波忽迸太阳东。",
      "心肾始交通。",
      "逢六变，重六息阴功。",
      "火自海门朝帝坐，水从莲沼佐丁公。",
      "紫电透玲珑。"
    ],
    "rhythmic": "望江南・忆江南"
  },
  {
    "author": "陈朴",
    "paragraphs": [
      "毛发落，丹左运行阳。",
      "胎色渐红阴渐小，推移岁运助乾刚。",
      "育火养中央。",
      "成物象，五岳辨微茫。",
      "出入尚迟形尚小，晨昏天籁奏笙簧。",
      "常饮玉壶浆。"
    ],
    "rhythmic": "望江南・忆江南"
  },
  {
    "author": "陈朴",
    "paragraphs": [
      "丹往右，四转运行阴。",
      "逢六闭藏阳户气，玉关泉透合丁壬。",
      "龟戏任浮沉。",
      "时出入，无碍贯他心。",
      "游戏神通常出面，圆光周匝绕千寻。",
      "寒暑不相侵。"
    ],
    "rhythmic": "望江南・忆江南"
  },
  {
    "author": "陈朴",
    "paragraphs": [
      "珠自右，飞电入丹城。",
      "内养婴儿盈尺象，时逢九数采阳精。",
      "火向水中生。",
      "烧鬼岳，紫殿势峥嵘。",
      "随意出游寰海内，寐如砂碛卧长鲸。",
      "时序与偕行。"
    ],
    "rhythmic": "望江南・忆江南"
  },
  {
    "author": "陈朴",
    "paragraphs": [
      "日精满，阴魄化无形。",
      "每遇月圆开北户，神龟时饮碧瑶玲。",
      "形魄岂能停。",
      "阳砂赤，阴粉色微青。",
      "粉换肉肌砂换骨，凡胎换尽圣胎灵。",
      "飞举似流星。"
    ],
    "rhythmic": "望江南・忆江南"
  },
  {
    "author": "陈朴",
    "paragraphs": [
      "形透日，七转任飞腾。",
      "幽入深岩图宴坐，息无来去使神凝。",
      "却粒著奇能。",
      "生神火，返本气清澄。",
      "九候浴时开地户，月中取火日求冰。",
      "五内换重新。"
    ],
    "rhythmic": "望江南・忆江南"
  },
  {
    "author": "陈朴",
    "paragraphs": [
      "内外遍，八转始还元。",
      "地带长垂生坎户，周行胎息贯天门。",
      "太始道方存。",
      "纯一体，黑赤气常喷。",
      "丹火发来烧内境，冷泉深处浴猴孙。",
      "神水赤龟吞。"
    ],
    "rhythmic": "望江南・忆江南"
  },
  {
    "author": "陈朴",
    "paragraphs": [
      "丹九转，纯一太初颜。",
      "内外无为常抱朴，纵横海外与人间。",
      "功行积丘山。",
      "青阙诏，玉简赐金环。",
      "饮罢刀圭乘羽驾，旌幢箫鼓过天关。",
      "朝帝列仙班。"
    ],
    "rhythmic": "望江南・忆江南"
  },
  {
    "author": "张伯端",
    "paragraphs": [
      "内药还同外药，内通外亦须通。",
      "丹头和合类相同。",
      "温养两般作用。",
      "内有天然真火，炉中赫赫长红。",
      "外炉增减要勤功。",
      "妙绝无过真种。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "此道至神至圣，忧君分薄难消。",
      "调和铅汞不终朝。",
      "早睹玄珠形兆。",
      "志士若能修炼，何妨在市居朝。",
      "工夫容易药非遥。",
      "说破人须失笑。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "白虎首经至宝，华池神水真金。",
      "故知上善利源深。",
      "不比寻常药品。",
      "若要修成九转，先须炼己持心。",
      "依时采取定浮沈。",
      "进火须防危甚。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "若要真铅留汞，亲中不离家臣。",
      "木金间隔会无因。",
      "须仗媒人勾引。",
      "本性爱金顺义，金情恋木慈仁。",
      "相吞相陷却相亲。",
      "始觉男儿有孕。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "二八谁家姹女，九三何处郎君。",
      "自称木液与金精。",
      "遇土却成三性。",
      "更假丁公煅炼，夫妻始结欢情。",
      "河车不敢暂留停。",
      "运入昆仑峰顶。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "七返朱砂反本，九还金液还真。",
      "休将寅子数坤申。",
      "但要五行成准。",
      "本是水银一味，周流遍历诸辰。",
      "阴阳数足自通神。",
      "出入岂离玄牝。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "雄里内含雌质，负阴抱却阳精。",
      "两般和合药方成。",
      "点化魄纤魂胜。",
      "信道金丹一粒，蛇吞立变龙形。",
      "鸡餐亦乃化鸾鹏。",
      "飞入真阳清境。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "天地才经否泰，朝昏好识屯蒙。",
      "辐来辏毂水朝宗。",
      "妙在抽添运用。",
      "得一万般皆毕，休分南北西东。",
      "损之又损慎前功。",
      "命宝不宜轻弄。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "冬至一阳来服，三旬增一阳爻。",
      "月中复卦溯晨潮。",
      "望罢乾终姤兆。",
      "日又别为寒暑，阳生复起中宵。",
      "午时姤象一阴朝。",
      "炼药须知昏晓。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "不辨五行四象，那分朱汞铅银。",
      "修丹火候未曾闻。",
      "早便称呼居隐。",
      "不背自思己错，更将错路教人。",
      "误他永劫在迷津。",
      "似恁欺心安忍。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "德行修逾八百，阴功积满三千。",
      "均齐物我与亲冤。",
      "始合神仙本愿。",
      "虎兕刀兵不害，无常火宅难牵。",
      "宝符降后去朝天。",
      "稳驾鸾车凤辇。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "牛女情缘道合，龟蛇类秉天然。",
      "蟾乌遇朔合婵娟。",
      "二气相资运转。",
      "本是乾坤妙用，谁能达此深渊。",
      "阳阴否隔却成愆。",
      "怎得天长地远。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "丹是色身至宝，炼成变化无穷。",
      "更於性上究真宗。",
      "决了死生妙用。",
      "不待他身后世，现前获福神通。",
      "自从龙虎著斯功。",
      "尔后谁能继踵。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "妄想不须强灭，真如何必希求。",
      "本源自性佛齐修。",
      "迷悟岂拘先后。",
      "悟则刹那成佛。",
      "迷则万劫沦流。",
      "若能一念契真修。",
      "灭尽恒沙罪垢。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "本自无生无灭，强将生灭区分。",
      "只如罪福亦何根。",
      "妙体何曾增损。",
      "我有一轮明镜，从来只为蒙分。",
      "今朝磨莹照乾坤。",
      "万象超然难隐。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "我性入诸佛性，诸方佛性皆然。",
      "亭亭蟾影照寒泉。",
      "一月千潭普现。",
      "小则毫分莫识，大时遍满三千。",
      "高低不约信方圆。",
      "说甚短长深浅。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "法法法元无法，空空空亦非空。",
      "静喧语默本来同。",
      "梦里何曾说梦。",
      "有用用中无用，无功功里施功。",
      "还如果熟自然红。",
      "莫问如何修种。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "善恶一时妄念，荣枯都不关心。",
      "晦明隐显任浮沈。",
      "随分肌餐渴饮。",
      "神静湛然常寂，不妨坐卧歌吟。",
      "一池秋水碧仍深。",
      "风动鱼惊尽任。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "对镜不须强灭，假名权立菩提。",
      "色空明暗本来齐。",
      "真妄体分两种。",
      "悟则便名静土，更无天竺曹溪。",
      "谁言极乐在天西。",
      "了则弥陀出世。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "人我众生寿者，宁分彼此高低。",
      "法身通照没吾伊。",
      "念念体分同异。",
      "见是何曾是是，闻非未必非非。",
      "往来诸用不相知。",
      "生死谁能碍你。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "住想修行布施，果报不离天人。",
      "恰如仰箭射浮云。",
      "坠落祗缘力尽。",
      "争似无为实相，还须返朴归淳。",
      "境忘情性任天真。",
      "以证无生法忍。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "鱼兔若还入手，自然忘却筌蹄。",
      "渡河筏子上天梯。",
      "到彼悉皆遗弃。",
      "未悟须凭言说，悟来言说皆非。",
      "虽然四句属无为。",
      "此等何须脱离。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "悟了莫求寂灭，随缘只接群迷。",
      "寻常邪见及提携。",
      "方便指归实际。",
      "五眼三身四智，六度万行修齐。",
      "圆光一颗好摩尼。",
      "利物兼能自利。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "我见时人说性，只夸口急酬机。",
      "及逢境界转痴迷。",
      "又与愚人何异。",
      "说得便须行得，方名言行无亏。",
      "能将慧剑斩魔魑。",
      "此号如来正智。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "欲了无生妙道，莫如自见真心。",
      "真心无相亦无音。",
      "清净法身只恁。",
      "此道非无外有，非中亦莫求寻。",
      "二边俱遣弃中心。",
      "见了名为上品。"
    ],
    "rhythmic": "西江月"
  },
  {
    "author": "张伯端",
    "paragraphs": [
      "真铁牛儿，形容丑恶，性刚偏好争驰。",
      "人人皆有，那角解牵骑。",
      "种就黄芽满院，更须用、神水浇之。",
      "宫里，若无此兽，安得似婴儿。",
      "乾坤真动静，生成家活，总赖於伊。",
      "饥餐虎髓，渴饮水银池。",
      "夜半牵车进火，霞光迸、海底腾辉。",
      "牧童笑，华池宴罢，乘个月明归。"
    ],
    "rhythmic": "满庭芳"
  },
  {
    "author": "卢氏",
    "paragraphs": [
      "蜀道青天烟霭翳。",
      "帝里繁华、迢递何时至。",
      "回望锦川挥粉泪。",
      "凤钗斜亸乌云腻。",
      "钿带双垂金缕细。",
      "玉珮玎珰，露滴寒如水。",
      "从此鸾妆添远意。",
      "画眉学得遥山翠。"
    ],
    "rhythmic": "凤栖梧・蝶恋花"
  },
  {
    "author": "刘述",
    "paragraphs": [
      "挂冠归去旧烟萝。",
      "闲身健，养天和。",
      "功名富贵非由我，莫贪他。",
      "这歧路、足风波。",
      "水晶宫里家山好，物外胜游多。",
      "晴溪短棹，时时醉唱里棱罗。",
      "天公奈我何。"
    ],
    "rhythmic": "家山好"
  },
  {
    "author": "赵祯",
    "paragraphs": [
      "缵重明。",
      "端拱保凝命。",
      "广大孝休德，永锡四海有庆。",
      "觚坛寓礼正典名。",
      "幔室雅奏，彩仗崇制定。",
      "五位仿古甚盛。",
      "蒿宫光符辰星。",
      "高秋嘉时款芎灵。",
      "交累圣。",
      "上下来顾，寅畏歆纯诚。",
      "三阶平。",
      "金气肃，转和景。",
      "翠葆御双观，巽风兑泽布令。",
      "脂茶剗荡墨索清。",
      "远迩向附，动植咸遂性。",
      "表里穆悦，庶政醇醲，熙然胥庭。",
      "唐舜华封祝，如南山寿永。",
      "愿今广怀宁延，昌基扃。"
    ],
    "rhythmic": "合宫歌"
  },
  {
    "author": "王拱辰",
    "paragraphs": ["华发青云。"],
    "rhythmic": "沁园春"
  },
  {
    "author": "蔡襄",
    "paragraphs": [
      "瑞雪满京都，宫殿尽成银阙。",
      "常对素光遥望，是江梅时节。",
      "如今江上见寒梅，幽香自清绝。",
      "重看落英残艳，想飘零如雪。"
    ],
    "rhythmic": "好事近"
  }
]
